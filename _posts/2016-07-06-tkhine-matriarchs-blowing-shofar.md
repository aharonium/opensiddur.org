---
ID: 14042
post_title: >
  Tkhine of the Matriarchs for the Blowing
  of the Shofar
post_name: tkhine-matriarchs-blowing-shofar
author: Aharon N. Varady (transcription)
post_date: 2016-07-06 12:06:14
post_excerpt: |
  "Tkhine of the Matriarchs for the Blowing of the Shofar" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em>
layout: post
link: >
  http://opensiddur.org/prayers-for/special-days/high-holy-days/rosh-hashanah/tkhine-matriarchs-blowing-shofar/
published: true
tags:
  - shofar
  - repentance
  - tkhines
categories:
  - Rosh Hashanah
  - Needing Source Imaging
  - Rosh haShana for this World
  - Needing Translation
---
<div class="yiddish">
רבש״ע פאטר דר בארמיגר דר בארם זיך איבר אונז נעם אן אונזר גיבעט דען דו האסט גיהײסן דײן פאלק ישראל זאלין שופר בלאזין זײא זאלין פאר מישן דעם שטן אז ער זאל אויף אונז ניט קענן מקטרג זײן. דו האסט גיהײסין דײן פאלק ישראל בלאזן תקיעה שברים תרועה דיא ערסטע איז תקיעה דען תקיעה מאכט מען זײער גלאט אונ אײן גבויגן. אזו טוען מיר זיך אײן בײגין פר דיר אונ בעטן פאטר דער בארמיגר אז דער שטן זאל אויף אונז ניט מקטרג זײן. די אנדערע בלאזט מען שברים איז טײטש צו בראכין דרום טוען מיר צו ברעכן אונזרע הערצר אזו װיא אין תהלים שטײט (לב נשבר כו׳) אײן צו בראכין הארץ טוט גאט ניט פאר שמעהן אונ מיר זײנען אויף זיך מקבל אז מיר װעלין צו ברעכן דעם יצר הרע. דאש דריטי איז תרועה איז טײטש גישרײ אונ קלאג דרום טוא זיך דר בארימן איבר אונז פר מיש דעם שטן װאס איז אויף אונז מקטרג אז ער זאל ניט מקטרג זײן אונ עש זאל חס וחלילה ניט נגזר װערין אין אונזרע הײזר אײן קלאג אונ גשרײ אונ זאלסט ניט אװעק נעמן אונזרי קלײנע קינדר אונ דר בארעם זיך אין אונזר משפט דען דו טוסט הײנט אנטפלעקין דאס משפט׃

רבש״ע װען איך בין שוין יוא שולדיג צום משפט זאל דאך דײן מדת הרחמים גובר זײן דעם מדת הדין אונ פר גיב אונז אונזערי זינד דען צװישן דײני י״ג מדות איז די ערשטע (רחום וחנון) איז דאך גיװיש דײן (מדה) פון (רחמים) זײער גרויש אונ בפרט איצונד מיט דעם קול פון שופר דען דו האסט אין דײן הײליגע תורה אן גשריבן אז עס קומט ר״ה זאל מען בלאזן מיט אשופר דאש איז אײן סימן אלע קנעכט אין א״י זאלן פרײא ארויס גײן פון זײערי הערין. פאטר דער בארמיגר זײנן מיר אזו װיא דײנע קינדר גירעכינט דר בארעם זיך װיא אײן פאטר איבר זײני קינדר אויב חלילה מיר האבן מיט אונזרי ביטערי עבירות גורם גיװעזין אז מיר זײנען נאר גירעכינט װיא אײן קנעכט זאלין מיר דאך מיט דעם קול פון שופר ארויס פרײא פון דעם משפט אלע אונזרע זינד זאלסטו אװעק בלאזן מיט דעם קול פון שופר אונ מיט דעם װאס מיר טוען נײן מאל שופר בלאזן זאל אונז בײא שטײן בײא דעם משפט דר זכות פון די פיר אמהות אונ דר זכות פון די דרײא אבות אונ זכות פון משה ואהרן דען זײ זײנען אויך נײן. צום ערשטן בעטן מיר אונזער מוטער שרה אז זיא זאל פאר אונז בעטין בשעת משפט אז מיר זאלין פרײא ארויש גײן פון דעם משפט דען השי״ת ב״ה האט איר מוסיף גיװעזין דעם ה׳ פון (שם הוי״ה ברוך שמו) מוזטו אויך האבין דיא מדה פון רחמים. דרום דער בארעם דיך אונזר מוטער אויף דײנע קינדער. אוב בפרט צו בעטן פר אונזערי קינדר זײא זאלין זיך ניט אפ שײדן פון אונז דו װײסט דאך װאול אז עש איז זײער ביטר אז מען נעמט אװעק אײן קינד פון דר מוטר װיא עס איז דיר גיװעזן אז מען האט אװעק גינומן דײן זון יצחק פון דיר האט דיר באנק גיטאן אונ הײנט האסטו צײט צו בעטן דען מען טוט איצונד בלאזן מיט אײן (שופר של איל) כדי ער זאל גידײנקען דעם זכות פון יצחק װאס ער האט זיך גילאזט בינדן װיא אײן שאף צו דר עקידה. דרום װערט דר שטן צו מישט אונ קאן איצונד אויף אונז ניט מקטרג זײן דרום האסטו איצונד צײט פר אונז צו בעטין אז עס זאל מתעורר װערין אויף אונז דיא מדה פון רחמים. אויך טוא איך בעטין פון אונזר מוטר רבקה זיא זאל בעטן פר אירע קינדר אונ זאל בעטן פאר אונזר פאטר אונ מוטר אז זײא זאלין זיך ח״ו ניט אפ שײדין פון אונז דען דוא װײשט װאול װיא עש טוט באנק נאך פאטר אונ מוטר דען אז אליעזר דר קנעכט האט דיך אװעק גינומען פון דײן פאטר אונ מוטר צוא דײן מאן יצחק האשטו אויך זײער גיווײנט. דרום װײשטו װיא עס איז שלעכט אן אײן פאטר אונ מוטר דרום בעט פר אונזער פאטר אונ מוטר אז זײא זאלן האבן (שנות חײם) יארן פון לעבן (שנת טובה) אײן גוט יאר אז איך מיט מײן מאן אונ קינדר זאלן האבן פרנסה. אויך טוען מיר בעטן אונזר מוטר רחל אז דוא זאלסט פר אונז בעטען אז מיר זאלן אײן (כתיבה וחתימה טובה) האבין אונ מיר זאלין קײן מאל קײן צער ניט האבין מיר װײסין װאול אז דו קאנסט קײן צער ניט הערן דען אז מען האט דײן ליבן זון יוסף גפירט קײן מצרים האבין אים די ישמעאלים גרויש צער אן גטאן איז ער גיפאלין אויף דײן קבר אונ האט אן גיהײבין צו װײנן מוטר דער בארם דיך איבר דײן קינד װיא קאנסטו צו זעהן מײן צער אזו ליב האסטו מיך גיהאט אונ הײנט בין איך אזו פאר פינצטערט אונ קײנר דר בארעמט זיך ניט איבר מיר אזו האסטו ניט גקענט צו הערן דעם צער פון דײן קינד האסטו אים גיענטפרט מײן ליב קינד איך הער דײן גיווײן אונ דײן ביטער גשרײט. איך װעל מיך תמיד דר בארימן אונ בעטן פר אײך אונ װעל הערן אײער צער דרום דער בארם דיך אויף אונזער צער אונ אנגשט אונ ציטערנש פר דעם משפט אונ בעט פר אונז עס זאל אונז אן גשריבין װערן אײן גוט יאר אז מיר זאלן קײן מאל קײן צער ניט האבין אמן. אויך טוען מיר בעטן אונזר מוטר לאה אז זיא זאל אוין בעטן פאר אונז דען איצונדערט קענט איר פר אונז אלע בעטן דען הײנט איז דער ערשטר טאג פון עשרת ימי תשובה דאס איז שוין דיא לעצטע צײט דען איך װײש אז איך האב װיא פיל צײט אװעק גלאזין אונ האב קײו תשובה ניט גיטאן׃

<hr />

דעם יהי רצון זאגט מען װען מען שופר בלאזט צו דיא ברכה צװישן איטליכן סדר װען דער חזן דער פאר זאגט. װען ער זאגט (שב) דאש ערשטע מאל׃

יהי רצון עש זאל זײן דער װילין פאר דיר גאט מײן גאט אונ גאט פרן מײנע עלטערן דאס בלאזן (תקיעה שברים תרועה תקיעה) װאס מיר האבן הײנט גבלאזין זאלסטו מאכן אײן קרוין דורך דעם מלאך װאס דריבר גזעצט איז אונ מען זאל אויף ברײנגן אונ זעצין אויף דעם קאפ פון מײן גאט אונ זאלסט טאן מיט אונז אײן צײכן צו גוטן אונ זאלסט דיך דר פילין אויף אונז מיט דר בארמיקײט. גלויבט בישטו גאט דער בארמיגר׃

דאש אנדערע מאל װען דער פאר זאגער זאגט (שב)
זאגט מען דעם יהי רצון׃

יהי רצון עש זאל זײן דער װילין פאר דיר גאט מײן גאט אונ גאט פון מײנע עלטערן דאס בלאזין (תקיעה שברים תקיעה) װאס מיר האבין הײנט גבלאזן זאלסטו אן נעמן דורך דעם (ממונה) װאס איז דרויף גזעצט אזו װאול װיא דו האסט אן גנומן דורך (אליהו) אונ זאלסט דער פילין זיך אויף אונז מיט דער בארמיקײט גלויבט בישטו דר בארמיגר גאט׃

דאס זאגט מען דעם דריטן מאל װען דער פאר זאגר זאגט (שב)׃

יהי רצון עש זאל זײן דער װילן פר דיר גאט אונזר גאט אונ גאט פון אונזרע עלטערן עש זאלן אויף גײן דיא מלאכים װאס דא גײען אויש פון דעם (שופר) אונ פון (תקיעה) אונ (שברים) אונ (תרועה) אונ פון (תקיעה שברים תרועה תקיעה) אונ פון (תקיעה שברים תקיעה) אונ פון (תקיעה תרועה תקיעה) פאר דײן (כסא הכבוד) אונ זאלן אויף אונז פיר שפרעכער זײן צו פאר געבן אויף אלע אונזרע זינד׃
</div>


<hr />

"Tkhine of the Matriarchs for the Blowing of the Shofar" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em> 