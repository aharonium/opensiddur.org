---
ID: 14040
post_title: >
  Tkhine of the Matriarchs for the Torah
  Reading on Rosh Hashanah (Genesis
  21:1–34)
post_name: >
  tkhine-matriarchs-torah-reading-rosh-hashanah-genesis-211-34
author: Aharon N. Varady (transcription)
post_date: 2016-07-06 12:09:23
post_excerpt: |
  "Tkhine of the Matriarchs for the Torah Reading on Rosh Hashanah" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em>
layout: post
link: >
  http://opensiddur.org/prayers-for/special-days/high-holy-days/rosh-hashanah/tkhine-matriarchs-torah-reading-rosh-hashanah-genesis-211-34/
published: true
tags:
  - tkhines
categories:
  - Rosh Hashanah
  - Needing Source Imaging
  - Needing Translation
---
<div class="yiddish">
דיא תחנה זאל מען זאגין אז מען נעמט אויש דיא ספר תורה׃
אום ראש השנה זאל מען דאש זאגין דרײא מאל׃
ײ ײ אל רחום וחנון ארך אפים ורב חסד ואמת נוצר חסד לאלפים נושא עון ופשע וחטאה ונקה׃

רבש״ע איך טוא מיך אן לעהנן אן די י״ג מדות װאס זײנן אײטל דר בארימקײט איך טוא מיך דא שטעלין בעטין דײן הײליגן נאמן דען אזו װי מען טוט עפנען די טיר פון דעם ארון הקודש דאס מען זאל אויש ציהען די הײליגע ס״ת אזו זאלסטו עפנען דײנע טויערין פון דר בארימקײט אונ זאלסט אונז אונזרע זינד װאס מיר האבין קעגן דיר װידר גישפעניגט מוחל זײן. אזו װיא מיר האבין אן גיטאן דײן הײליגע ס״ת אין װײסע מענטעליך אזו זאלסטו מאכן װײש אונזרע פלעקן פון דר נשמה װאס מיר האביו אײן גיפלעקט מיט אונזערי זינד װיא אין פסוק שטײט װען אײערע זינד װעלן זײן רויט װיא רויטע פאדים װעל איך זײא װײס מאכן. רבש״ע אזו װיא מיר טוען איצונד אויס נעמן די תורה װאס װערט גרופין ספר אזו זאלסטו אונז הײנט אן שרײבין אין ספר החײם אונ ספר ברכה אונ אויך ײעלן מיר טאן לײענן איצונד אין דײן ס״ת װיא דוא האסט (שרה) איר תפלה גהערט אונ דאס װאר אום (ר״ה) אונ אויך װעלן מיר הײנט לײענן צו (מפטיר) װי ײ האסט צו גהערט די תפלה פון דײן צדקת חנה אזו זאלסטו אויך הײנט צו הערן די גיבעט װאס מיר טוען דיר בעטן. אזו װיא דו האשט אום (ר״ה) ארויש גינומן דײן קנעכט יוסף פון תפיסה אזוי זאלסטו אונז אויך ארויס נעמען פון דעם יום הדין אונ דו האסט אן גשריבן אין דײן הײליגע תורה אז אלע טויערין װערן ניט פר שלאסין אויף תפלה טאן צו דיר צו שרײען אונ װײנן. דר הער אונזר גיבעט שרײב אונז אן צו אײן גיזונט יאר. אונ זאלסט אונז ניט אװעק נעמן חלילה פון דער װעלט פר זיבציג יאר כדי מיר זאלן חלילה ניט לאזן קלײנע יתומים מיר זאלן זײ קענן דר ציהן זײ זאלן לערנן דײן הײליגע תורה פון דײן הײליגן נאמן װעגן אונ זאלסט אויך ניט אװעק נעמן אונזרע קינדר פר אונזר לעבן אויך האסטו אונז אן גשריבן אין דר תורה אז מען זאל ערליך האלטן פאטר אונ מוטר אויף זײער עלטר. דרום ליבר פאטר דר בארמיגר מיר טוען װײנן אונ בעטן דײן נאמן אז דו זאלסט חלילה ניט אװעק נעמן אונזרע קלײנע קינדר פר אונזר לעבין. פאטר דר בארמיגר גאט מיר טוען פאלן אויף אונזר פנים אונ מיר בעטן דיך זאלשט פון אונז ניט אװעק נעמן אונזרי מאנן דען דו האסט אן גשריבן איך װעל טאן קלאגן זײער ביטר װי אײן אשה טוט קלאגן אויף איר מאן. דרום רבש״ע בעט איך דיך דו זאלסט אונז ניט שײדן אונ אויך פאטר דר בארמיגער טוען מיר דיך בעטן דוא זאלסט ניט חלילה אװעק נעמן אונזרע ברידער אונ שװעסטר דען אונזרע טרעהרן זאל דורך לעכרין אײן לאך אונטר דײן הײליגע שטול אונזר תפלה זאל קומן אין דײן האנט ארײן אונ אויך טוען מיר בעטן די (ספרי תורות) װאס מען איצונד אויס נעמט זאלן פר אונז (מליץ יושר) זײן אונ דר שטן זאל אויף אונז ניט מקטרג זײן אונ דר מדת הרחמים זאל בײ שטײן בײא אונזרע מעשים דען איר הײליגע ספרי תורות גהערט פר אונז צו בעטן חאטשע מיר האבן ניט גיהאלטן פיל מצות װאס דרינן שטײט. נײערט מיר טוען זיך אן לעהנען אויף דעם װאש אין אײך שטײט גישריבן עש װעט זײן אײן צײט דאס ער װעט מוחל זײן די ישראל זײערע זינד. דרום בעטן מיר אויך לאז הײנט זײן די צײט אונ זאלסט מוחל זײן אונזרע זינד דען אין דײן הײליגע תורה שטײט עש איז ניט פר האנדן אײן זאך װאס דו זאלסט ניט מוחל זײן דורך תשובה. פאטר דר בארמיגר מיר טוען איצונד צו ברעכן אונזרע הערצר אויף דרײצעהן שטיק קעגין דײנע דרײצעהן מדות. מיר װעלין שוין מער ניט זינדיגן נײערט פר גיב אונזרע זינד דײנע הײליגע נביאים האבין גיזאגט צו די ישראל עש װעט זײן אײן צײט עש װעט קומן (משיח צדק) אונ װעט אויס לײזין. דרום בעטן מיר דיך אז דוא זאלסט מקײם זײן זײערע רײד. אונ זאלסט אונז געבין שפע וברכה פון דײן הײליגע האנט אז מיר זאלין חלילה ניט דארפן אן קומן צו אײן בשר ודם אמן סלה׃
</div>


<hr />

"Tkhine of the Matriarchs for the Torah Reading on Rosh Hashanah" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em> 