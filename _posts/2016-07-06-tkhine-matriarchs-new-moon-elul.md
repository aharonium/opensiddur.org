---
ID: 14039
post_title: >
  תחנה אמהות מן ראש חודש
  אלול | Tkhine of the Matriarchs for
  the New Moon of Elul
author: Aharon N. Varady (transcription)
post_excerpt: |
  "Tkhine of the Matriarchs for the New Moon of Elul" by Rebbetsin Seril Rappaport is a faithful transcription of her tkhine published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em>
layout: post
permalink: >
  http://opensiddur.org/prayers-for/seasons/by-month/elul/tkhine-matriarchs-new-moon-elul/
published: true
post_date: 2016-07-06 11:13:17
---
<div class="yiddish">
דיא נײע תחנה האט מתקן גיװען האשה הרבנית מרת סעריל בת הרב המפורסם מוהר״ר יעקב סג״ל מדובנא אשת הרב המאור הגדול הבקי בחכמה מוהר״ר מרדכי כ״ץ זצ״ל ראפפורט׃ מען זאל זיא לײענן גאנץ אלול אלע טאג; אויך איז דערינן פון ראש השנה װען מען נעמט אױס דיא ספר תורה. אויך די שלש עשרה מדות. אויך פון שופר בלאזין. דאם איז ארויס גינומען פון פיל ספרים׃

<span class="liturgy">אָנָא יְיָ סָמַכְתִּי בְּרַחֲמֶיךָ הָרַבִּים לְבַקְשֶׁךָ׃</span>

איך בעט דיך גאט איך טוא מיך אן לעהנן אין דײן דער בארמיקײט צו בעטן דיך. דער הער מײן תפלה מיט מײן צו בראכן הארץ אונ טוא מיר ענטפערן אויף מײן גיבעט װיא אין דײן הײליגע תורה שטײט גשריבן׃

<span class="liturgy">טֶרֶם יִקְרָאוּ וַאֲנִי אֶעֱנֶה׃</span>

אײ זײ װעלן רופן װעל איך דיר ענטפערן (אל מלא רחמים) דו בישט פול מיט דער בארמיקײט דער בארם זיך אויף מיר אונ פר נעם מײן גבעט װאש איך װעל טאן בעטן נעם אן מײנע (װידוײם) װאש איך בין זיך פר דיר (מתודה) אויף מײנע ביטערע עבירות װאש איך האב װידר גישפעניגט דײנע הײליגע מצות איך האב ניט גיהאלטן דײן גיבאט װאש דוא האשט אונז גיבאטן הער פון דער גאנצר װעלט אײ איך הײב אן פאר דיר מתודה צו זײן טוא איך פאלן אויף מײן פנים אונ טוא בעטן דיך דאש דײן (רחמים) זאל זיך שטארקן איבר דעם (רוגז) זאלשט מײן װידוי צו הערן מיט גרויש דער בארמיקײט דו זאלשט מיר מײן מויל עפענן דאש איך זאל זיך רעכט מתודה זײן פאר דיר אמן׃

<span class="liturgy">עֲשֵׂה עִמָדִי כְּחַסְדְךָ הַגָדוֺל׃</span>

טוא מיט מיר חסד אונ משפט מיך מיט גרויש דער בארמיקײט איך טוא דיך בעטן נעם אן מײן גבעט איך האב דאך גאר קײן (מליץ יושר) ניט פאר דײן הײליגן נאמן נײערט דײן הײליגע (מדה) פון רחמים טוא איך בעטן אז דוא זאלשט מײנע װידוים אן נעמן אונ זאלשט עפינן די טויערן פון (תשובה) אונ די טויערן פון די זיבן הימלן אזו װי דו האשט גיעפינט די טויערן פון די הימלן אז די ישראל האבן די תורה מקבל גיװען אויף דעם בארג סיני אונ איך טוא בעטן אז דו זאלשט אן נעמן מײנע ביטערע טרערן אזו װי דוא האשט אן גינומן דיא טרערין פון די מלאכים װאש האבן גיװײנט אז אברהם אבינו האט גיבראכט זײן ליבן זון יצחק צו דער עקידה זײנן די טרערין פון די מלאכים גפאלן אויף דעם מעסר פון אברהם אונ האבן אים ניט גלאזט שעכטען זײן זון יצחק אזו זאלן אויך מײנע טרערין פאלן פר דיר אונ זאלין ניט לאזן אװעק ברײנגן מיך אדר מײן מאן אדר מײנע קינדר אונ אלע מײנע גוטע פרײנד פון דר װעלט. אונ איך בעט דיך דוא זאלשט זיך איבר מיר דר בארעמן אונ זאלשט אלײן זײן אײן (מליץ יושר) בײא דעם משפט װאס דוא װעשט מיך אשפטן. אונ נעם אן מײן גבעט אונ פאר גיב מיר אויף מײנע זינד אמן׃

<span class="liturgy">רַחֲמֶיךָ הַגְדוֺלִים יָגֵנוּ עָלָי׃</span>

דײן גרויש דר בארמיקײט זאלין מיר בשיצין איך טוא מיך זײער שרעקן פאר מײנע זינד דען איך האב מיט מײנע מעשים גװיס ניט פאר דינט איך װײש ניט װיא זאל איך אן הײבין דיך צו בעטן דוא זאלשט מיר פאר געבן נאר מײן גבעט זאל פאר דיר אן גינומן װערין (מכח זכות אבות) װיא אין דײן הײליגע תורה שטײט גישריבן איך װעל טאן גינאד אונ װעל גידײנקן דעם זכות פון די אבות אויף זײערע קינדר אונ קינדש קינדר דו בישט גאט אונזר גאט אונ גאט פון אונזרע עלטערן אונ גאט אונזר טרײסטער דוא זאלשט זיך איבר אונז דר בארעמן אונ זאלסט אונז טרײשטן אונ דער פרײען אמן׃

<span class="liturgy">יְהִי נָא חַסְדְךָ לְנַחֲמֵנִי׃</span>

עש זאל זײן דײן גינאד צו מײן טרײסטונג דוא זאלשט מיך טרײסטין אויף מײן צער װאש איך האב. אונ עש זאל מקוים װערין דער פסוק גאט װעט טאן מיט אונז דר בארימקײט צו גוטן דען דוא בישט גאט װאש איז אײן העלפער אונ אײן טרײשטר צו אלע װאס טוען דיך רופן מיט אײן צו בראכן הארץ׃

<span class="liturgy">לְמִשְׁפָּטֶיךָ נַעֲמוֺד כֻּלָנוּ׃</span>

צו דײן משפט װעלן מיר זיך טאן שטעלן. דרום טוא איך װײנען אונ שרײען פאר דײן הײליגן נאמן אז דוא זאלשט דיך אן רופען מיט געאד אונ דער בארמיקײט אונ דו זאלשט דיך אלײן זעצין איבער מײן משפט. אונ שטראף אונז ניט ח״ו מיט גזרות אכזריות אונ לאז אונז דר ציהען אונזערע קינדער צו גוטן אונ אונזערע קינדר זאלן זוכה זײן צו דער ציהן זײערע קינדר דען דוא ביסט גאט דער װאס איז זיך מרחם איבר קלײנע קינדר׃

<span class="liturgy">בַּמָה אֲקַדֵם לְחָנְנֶךָ׃</span>

מיט װאש זאל איך מיך פעדערן פאר דײן הײליגן נאמן צו בעטן נאר דאך בעט איך דיר אז דו זאלסט אויף מײנע עבירות פאר געבן. איד װײס דאך אז איך האב גאר קײן מליצים ניט. נאר איך האב אײן מליץ מײנע טרערן װיא עס שטײט גישריבין׃

<span class="liturgy">כֻּלָם נִנְעָלוּ רַק שַׁעֲרֵי דְמָעוֺת לֹא נִנְעָלוּ׃</span>

אלע טויערן זײנן פר שלאסין נאר דיא טויערן פון טרערין זײנן ניט פר שלאסן דרום פאטר דר בארמיגר נעם מײנע טרערין װאש איך טוא דיך בעטן טוא ארײן אין לאגיל. װאש אפ מיט דיא טרערן אונזרע זינד זאלשט דיר זעצין פון (מדת הדין) אויף דעם (מדת הרחמים) אמן׃

<span class="liturgy">תִּקְרַב רִנָתִי לְפָנֶיךָ׃</span>

עש זאל גינעהנען פר דיר מײן גיבעט אונ קײן בײזע מלאכים אונ קײן מקטרג זאל ניט קענען מפסיק זײן צװישן מײן גיבעט אונ צװישען דעם כסא הכבוד דוא זאלשט אלײן דײן האנט אויש שטרעקן נאך מײן תפלה זיא זאל ניט דארפן גײן דורך דיא מלאכים װאש זײנן בשאפן גיװארין דורך מײנע בײזע מעשים װאש איך האב גיטאן זײא זאלן ניט אװעק נעמן מײן תפלה אום װילין ניט צו דער לאזין דאש מײן תפלה זאל צו דיר אן קומן. אונ איך טוא דיר בעטן אז דוא זאלשט ארײן טאן דײן שװערד אין דײן שײד אונ זאלשט דײן האנט האלטן איבר אונזרע קלײנע קינדר אמן׃

<span class="liturgy">הַט אָזְנְךָ לִתְפִלָתִי׃</span>

טוא נײגין דײנע אויערן צו מײן תפלה ליבער הער גאט בהיט מיך פר אלעם בײזן פר שאנד אונ פר לעסטרונג אונ פר אײן מענטשינס גאב אונ לאז אן מיר מקוים װערן װי אין פסוק שטײט דוא טושט עפנן דײן האנט מאכשטו זאט צוא אלע לעבענדיגע׃

<span class="liturgy">רְאֵה בְעָנְיֵנוּ וְהוֺשִׁיעֵנוּ׃</span>

זעה מײן פײן דו זאלשט מיר העלפן נעם אן מײן גבעט איך װײש דאש איך בין ניט װערט אויף צו עפענן מײן מויל צו בעטן דיך דען איך האב מיט מײן מויל גרוישע עבירות גיטאן אונ האב ליצנות גיטריבין. אונ האב (נבול פה) גירעט נײערט דוא בישט אײן דער בארמיגר גאט דער בארם דיך איבר מיר אונ איבער מײן גיבעט װיא דו האשט אן גינומן די גיבעט פון אונזר צדקת חנה אונ זאלשט אן נעמן מײן תפלה אונ פאר מײד מײנע (עבירות)׃

<span class="liturgy">בְּכָל לִבִּי אֶקְרָאֶךָ׃</span>

מיט מײן גאנצין הארצן טוא איך דיך אן רופין דוא זאלשט מיר העלפן װיא דוא האשט מיר גהאלפן ביז אהער דען איך טוא דיך בעטו װיא אײו קינד אײן פאטר זאלשטו איר ענטפערן. אונ דר בארם זיך איבר מיר װיא אײן פאטר איבער זײנע קינדער. װיא אין פסוק שטײט (כרחם אב על בנים כן תרחם ה׳ עלינו) אזו זאלשטו זיך דער בארימן איבר אינז אמן׃

<span class="liturgy">הַעֲבֵר מִמֶנִי אַפְּךָ וַחֲרוֺנֶךָ׃</span>

טוא אפ פון מיר גאט מײן גאט דײן רוגז אונ דײן גרים צארין. אונ טוא אן נעמן מײן גיבעט װאש איך טוא בעטן זאלשט מיר פאר געבן מײנע זינד דען איך װעל שוין נימער טאן. איך װעל טאן דײנע מצות אונ בעט דיך זאלשט שטארקין מײן הארץ מקײם זײן דײנע מצות װאש דוא האשט גיבאטין דער סימן איז (חנה) אונ זאלשט שטארקן מײנע הענט צדקה צו געבן ליכט צו צינדן אונ מײנע פיס צו שטארקן אין שול צו גײן דיך צו לויבן אמן׃

<span class="liturgy">מַה נֹאמַר וּמַה נְבַקֵשׁ׃</span>

װאש זאלין מיר רײדן אונ װאש זאלן מיר בעטן איך װײש אן מײנע אום װירדיקײט װאש איך האב גיטאן נײערט איך לעהען מיך אן אויף דעם זכות פון מײנע קלײנע קינדר װאש װעלין לערנן דיא תורה אונ אין דעם זכות זאלשטו מיר העלפין אז עש זאל בײא מיר קײן מאל ניט זײן קײן טרויערקײט אונ קײן יאמאר נאר פרײד אונ שמחה אמן׃

<span class="liturgy">אוֺדְךָ בְּכָל לִבִּי׃</span>

איך טוא דיך לויבין מיט מײן גאנצן הארצן דען דוא גאט בישט אײן בשיצר בײא אלע לײט דען דו טושט פר געבין אלע עבירות װאס מיר האבין גיטאן דען דו בישט פר הוילן פון אלע לײט דוא טושט הערן ארימע דוא בישט הײליג אונ פארכטיג נײערט איך טוא בעטן דײן ליבן נאמן דאס דוא זאלשט ארײן לאזן אין דײן (מדת הדין מדת הרחמים) װיא מען טוט ארײן אין אײן שארפע זאך אביסל זיסע. אונזרע מעשים זאל זיס זײן (אמן)׃

<span class="liturgy">אַל תּוֺכִיחֵנִי בַּחֲמָתֶךָ׃</span>

דוא זאלסט מיך ניט שטראפין מיט דײן צארין דען דײן נאמן װערט גירופין (שופט אמת) דײן משפט איז אמת אונ טושט חסד ואמת אונ פר גיבשט אונזרי זינד דרום טוא איך מיך פרײען דען איך האף צו דיר אז דוא װעשט מיר פר געבין מײנע זינד דען איך האב חרטה דרויף איך װעל שוין מער קײן עבירות ניט טאן נײערט איך װעל לויבן אונ דינן דיך מיטן גאנצן הארצן אמן׃

<span class="liturgy">רִחַקְתִּי מַעֲשֶׂיךָ הַטוֺבִים׃</span>

איך האב דער װײטערט דײנע גוטע גיבאט איך האב גזינדיגט איך האב װידר גשפעניגט דײנע ליבע (מצות) װאס דוא האשט ניט גהײשין טאן האב איך דאס יוא גטאן. אונ װאס דו האשט (גיאסרת) האב איך (מתיר) גמאכט װאס דוא האשט (מתיר) גמאכט האב איך (גיאסרת) װאס דו האשט (טמא) גימאכט האב איך (טהור) גימאכט נײערט גאט מײן גאט איך האב דאך ניט (מתכוין) גיװעזין דיך צו דער צארנען. נישט מער דער יצר הרע האט מיר אן גירעט דרום פאר גיב מײן ליבר גאט אויף מײנע זינד׃

<span class="liturgy">הָקֵם לַאֲמָתְךָ חַסְדֶךָ׃</span>

מאך בײא שטײן דײן דער בארמיקײט אויף דײן דינסט מויד דען איך טוא מיך אײן בײגן אונ בעט דײן גנאד דען װיא זאל איך מיך ניט דר שרעקין װיא זאל מיך ניט אן נעמן אײן ציטערנעש אונ אײן פארכט װען איך װעל מוזין שטײן צום משפט פאר (ב״ד של מעלה) אונ װעל מוזן ענטפרן אויף מײנע עבירות נאר דוא אלמאכטיגער גאט טושט אלץ אין (משפט) בװײזין דער בארמיקײט. דרום דער בארם דיך איבר מיר אונ שײנק מיר אונ מײן מאן אונ מײנע ליבע קינדר לעבן אונ גיזונד אמן׃

<span class="liturgy">גַל מֵעָלַי חֲרוֺנֶךָ׃</span>

אנטפלעק פון מיר דײן רוגז דוא זאלשט מאכן אײן שטילין דעם שטן װאש ער איז אויף אונז (תמיד מקטרג) מיט דעם קול שופר. אונ פאר גיב אויף אונזרע זינד דורך דעם קול שופר דען װיא דער שופר איז אײן גבויגין אזוא װעלין מיר אונזר הארץ אײן בײגין צו טאן תשובה אויף אונזרע זינד אונ מיט דעם קול פון שופר זאלשטו ארויש ציהן דיא פלעקין װאס מיר האבין גימאכט אן אונזר נשמה. דען מיט דעם װינט װאס מען טוט בלאזין אין שופר זאלשטו מאכן בלאזין אויף דיא שאל פון מצות זײ זאלין איבר װעגין דיא עבירות אונ מיר זאלין זוכה זײן דעם יאר צו הערין (בשורות טובות)׃

<span class="liturgy">דָבַקְתִּי בְּמַעֲשַׂי הָרָעִים׃</span>

איך האב מיך בהעפט אן מײני בײזי מעשים דען איך האב זיך גילאזט דעם יצר הרע אן רײדן איך האב גאר ניט גטראכט איך װעל מוזין שטײן צום (משפט) איך בין נאך גיגאנגן נאך (תאות לבי). רבש״ע הער פון דר גאנצר װעלט װען איך זאל זיך װעלן מתודה זײן פר דײן הײליגן נאמן אויף מײני עבירות װעלין די טעג אװעק גײן דען איך װעל ניט קענן אויש זאגן מײנע ביטערע עבירות װארום זײ זײנן צו פיל אויף װעלכע עבירות װאס איך האב גיטאן במזיד אדר אויף דיא װאס איך האב גיטען בשוגג. רבש״ע איך בעט דיך װי איך האב גיװאשין מיט מײנע טרערן די עבירות װאס איך האב גיטאן אונ מאך מיך רײן פון זינד אמן׃

<span class="liturgy">וְאֶשָׂא שְׂפָתַי לְבַקְשֶׁךָ׃</span>

איך טוא אויף הײבן מײנע לעפצין צו בעטן דײן גינאד נײערט איך הײב אן צו רײדן מיט גרויש ציטערנש דען װײא אונ אך איז מיר װיא איך האב מיך ניט גיפארכט פר מײנע צװײ עדות דיא צװײא מלאכים װאס טוען (עדות) זאגין אויף מײנע ביטערע זינד דענסט מאל אז מען טוט מיר שטעלין צוס משפט אז מען טוט מיר װײזין דעם צעטעל װאס מײן האנט האט אלײן גישריבין מײנע עבירות װײא איז מיר װיא האב איך קײן רחמנות ניט גיהאט איבער מײנע קלײנע קינדר עש זאל פון מיר אװעק קומן ח״ן פר מײנע עבירות דרום טוא איך בעטן דײן גינאד אז דוא זאלסט דיך דר בארעמן אויף מיר אמן׃

<span class="liturgy">לוּלֵי חֲסְדֶיךָ עַל מָה אֶסְמוֺךְ׃</span>

װען ניט דײן גנעדיקײט אויף װאס העט איך מיך גיהאט אן צו לעהנן אין זעלכע טעג דען די טעג זײנן זײער ביטר דען מען זעהט איטלכן איבר אונ מען טוט לײענן איטליכינש מעשים װאס איטליכר האט גיטאן אונ אויף װאס האב איך זיך סומך צו זײן נאר אויף תשובה װאס דו האשט בשאפן פריער פר די עבירות. דרום בין איך אויף זיך מקבל תשובה צו טאן. אונ װידר דינן דיך מיט מײן גאנצין הארצין אמן׃

<span class="liturgy">כְּחַסְדְךָ תְּדִינֵנִי׃</span>

גאט מײן גאט טוא מיך משפטין מיט דײן גינאד מיר טוען פאדערן גיבעט אז דו זאלשט אונז פר געבין אונזרע זינד אונ זאלשט אן נעמן אונזר תשובה דר װעקט אײך אונזרע אבות װאס ליגן אין דר (מערת המכפלה) צו אונטר לעהנן מיך דען קײן מעשים טובים זײנען אן מיר פר האנדן נאר גאט זאל זיך אויף מיר דער בארמן. גאט קער אונז װידר צו דיר מיר זאלן װידר גירופן װערן דײן הײליגע פאלק לאז מיר דר בארימן דײן גינאד פון װעגן זכות אבות׃

<span class="liturgy">מֵצַר לִי בְּמַעֲשֵׂי הָרָעִים׃</span>

עש טוט מיר באנק אויף מײנע בײזע מעשים װאס איך האב גיטאן מיט װאס פר אײן פריזענט זאל איך דיר איבר בעטן צו פאר געבין מײנע עבירות עש איז דיך גוט איבער צו בעטן מיט תשובה טאן אונ מתודה זײן פאר דיר איך האב גיזינדיגט קעגין דיר אויך פאר דיר איז אן גינומען דאש װײנען אונ שרײען פאר גיב מיר אלע מײנע זינד׃

<span class="liturgy">הֵן רַחֲמֶיךָ חָפַצְתִּי׃</span>

דײן דר בארימקײט בגער איך עש זאל קומן מיט אונז צום משפט. דען מיר װעלן ניט קענן שטײן בײא דעם משפט. דײן גינאד אונ דער בארימקײט זאל זיך פעדרין פר דײן פנים פון פר דיר זאל אונזר משפט אויש גײן דײנע אויגן זאלן זעהן רעכט פארטיקײט אונ גינאד זאלשטו אומ געבן. דוא בישט דאך אונזר פאטר אונ מיר זײנען דײנע קינדר װיא קענסטו צו הערן גיװײן זײא זיך מרחם איבער אונז אונ טוא אויס הערן אונזער גיבעט אמן׃

<span class="liturgy">וְעַל בָּנֶיךָ תְּרַחֵם׃</span>

אונ אויף דײנע קינדר זאלשטו דיך דר בארעמן װען מיר זײנן דײנע קינדער דר בארם זיך אויף אונז װיא אײן פאטר איבר זײנע קינדער. אזו װען מיר זײנן דײנע קנעכט גיהערשטו דיר דער בארימן אויף אונז װיא אײן הער איבר זײנע קנעכט אלע טאג װערין מיר װײניגר טוא דיך דער װעקין אונ העלף אונז אמן׃

<span class="liturgy">רַעַשׁ יוֺם מִשְׁפָּט יִקְרָב׃</span>

דער (רעש) פון דעם טאג (יום כפור) טוט גינעהנען טוא מיט אונז גינאד װיא לאנג נאך װעשטו אן אונז פאר געסין דר מאן דיך אן אונזרע עלטרן העלף אונז אין אונזרע נויטן ליבר גאט דר בארם זיך איבר אונז אונ העלף אונז׃

<span class="liturgy">רַחֲמֶיךָ יָלִיץ בְּעַד חֲתוּמִים בַּכִּסֵּא׃</span>

דײן גינאד אונ דײן דער בארימקײט זאלן זײן פיר שפרעכר פר דיא ישראל דען דער נאמן איז אויש גקריצט אויף דײן הײליגן כסא הכבוד אונ אויך דער זכות פון יוסף דאס ער האט אן גיטאן כבוד צו זײן פאטר ישראל אונ דער בארם דיך דאס איך זאל ניט אן קומן צו קײן (שפלות) אונ קײן ארימקײט׃

<span class="liturgy">יָדַעְתִּי כִּי סַרְתִּי מִמִצְוֺתֶיךָ׃</span>

איך װײש אלײן דאס איך האב װידר גישפעניגט דײנע ליבע גיבאט איך טוא האפין אין דײן הײליגן נאמן אז דו װעשט מיט מיר ניט מדקדק זײן לאז אן מיר מקוים װערן דער פסוק װאס שטײט גשריבן גאט טוט אװעק װארפין דיא גרוישע עבירות דאס דער זכות זאל אונז איבער װעגן דיא עבירות אמן׃

<span class="liturgy">עֵת תָּקוּם לְמִשְׁפָּטֶךָ׃</span>

עש איז דיא צײט צו שטײן צו דײן משפט איך טוא דיך בעטן דו זאלשט זיך אויף הײבין פון (דין) אונ זעץ דיך אויף דעם שטול פון (מדה״ר) זאלסט אונז משפטן מיט רחמים אונ זאלשט מיך ניט שטראפן נאך מײנע עבירות נאך אונ איך װעל מיך שוין מאכן אײן חוק דאס איך זאל שוין ניט מער טאן עבירות׃

<span class="liturgy">קוֺל שַׁוְעָתֵנוּ תִּשְׁמַע וְתַאֲזִין׃</span>

פאר נעם מײן גשרײא אונ מײן גיבעט איך טוא שוין תשובה אויף מײנע זינד עש זאל אויף מיר מקוים װערין אז מען װעט טאן תשובה אויף דיא עבירות װעט דער פון װערין (זכיות אמן)׃

<span class="liturgy">בְּצִדְקָתְךָ תָּדִיחַ כְּתָמִים׃</span>

מיט דײן גירעכטיקײט זאלסטו אפ מעקין די פלעקן װאס איך האב גימאכט אין דר קלײד פון מײן נשמה מיט מײנע גרוישע עבירות דען װאס װעט דיר ארויס קומען אויש אונזר ביטערן טויט אדער חס וחלילה אויש דעם טויט פון אונזרע קינדערלאך. װאס האבן מיר דען גיטאן צו דײן הײליגן נאמן מיט אונזרע עבירות נײערט מיר האבין זיך שלעכץ גטאן דײן נאמן איז הײנט אונ אימר אונ אײביג דרום דער בארם דיך איבר אונז לאז אויף אונז מקוים װערין דער פסוק דו בישט נאהנט צו דיא װאס טוען דיך אן רופין מיט גיבעט אונ דר בארעם דיך איבר דײן קיניגרײך דען מיר זײנען דיא שאף פון דײן װײדונג אונ עס זאל אויף אונז מקוים װערין (ובא לציון גואל אמן)׃
</div>

<hr />

"Tkhine of the Matriarchs for the New Moon of Elul" by Rebbetsin Seril Rappaport is a faithful transcription of her tkhine published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em>

<h3>Transcription Source</h3>

[advanced_iframe securitykey="be1d939e6a1b36109171c7d5503b34cf9147aa7b" enable_external_height_workaround="true" src="http://www.archive.org/stream/seydertinesuvaos00unse#page/n124/mode/2up"]