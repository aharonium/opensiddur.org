---
ID: 14045
post_title: 'Tkhine of the Matriarchs for the New Moon of Tishrei [Rosh Hashanah]'
post_name: >
  tkhine-matriarchs-new-moon-tishrei-rosh-hashanah
author: Aharon N. Varady (transcription)
post_date: 2016-07-06 11:59:18
post_excerpt: |
  "Tkhine of the Matriarchs for the New Moon of Tishrei [Rosh Hashanah]" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992.
layout: post
link: >
  http://opensiddur.org/prayers-for/seasons/by-month/tishrei/tkhine-matriarchs-new-moon-tishrei-rosh-hashanah/
published: true
tags:
  - tkhines
  - days of awe
  - yamim noraim
  - repentance
categories:
  - Rosh Hashanah
  - Needing Source Imaging
  - Rosh haShana for this World
  - Needing Translation
  - Tishrei
---
<div class="yiddish">
רבש״ע דוא האסט אונז גיגעבין אלע חודש אײן טאג ראש חודש דער איז (יום כפרה וסליחה) אויף אונזרי זינד דאס מיר זאלין אלע (ערב ר״ח תשובה) טאן אונ אום (ר״ח) װערן דיא זינד פאר געבן. אבר מיר האבין אײן גאנץ יאר קײן תשובה ניט גטאן נײערט נאר הײנטיגן טאג (ר״ה) איז ר״ח װאס מיר האבין צײט (תשובה) צו טאן. דער יום טוב פון ר״ה שטײט דעם זיבנטן חודש דעם ערשטן טאג אין חודש זאל זײן צו אײך נײערט דאס מײנט דר פסוק דר טאג ר״ה גיהער זײן צו אײך יו״ט אז איר װעט תשובה טאן אונ חרטה האבין אויף אײערע עבירות אונ רוען פון בײזע מעשים װעט דר טאג זײן יו״ט אבר חלילה אז מיר טוען ניט קײן (תשובה) איז דער טאג קײן יו״ט עס איז חלילה אײן פינצטערער טאג דרום טוען מיר צו ברעכין אונזרע הערצר. פאטר דר בארמיגר נעם איצונד אן אונזר תשובה דען איצונד איז דער שטן פאר מישט אונ קען ניט מפסיק זײן אונזר גיבעט דען איצונד האבין מיר אלע אײן דעה אונ מיר טוען אלע אן רופן דײן הײליגן נאמן מיט גרויס צו בראכענע הערצר דען אונזר תשובה הײשט (תשובת רבים) אונ אין דײן הײליגע תורה שטײט דאש דער חילוק איז צװישן די תשובה פון אײן יחיד אונ צװישען דיא תשובה פון אײן רבים װארום דיא תשובה פון אײן יחיד העלפט נאר אײ דר גזר דין איז אבער חלילה אז דער גזר דין איז שוין העלפט קײן תשובה פון אײן יחיד ניט. אונ דיא תשובה פון רבים העלפט אפילו װען עש איז שוין דר גזר דין אויש גיווען. דרום בעטן מיר אונזרע אמהות זײא זאלן בעטן פאר אונז אז אונזר תשובה װאס מיר טוען איצונד אונ אלע טאג זאלשטו די תשובה ברײנגן פר דעם (כסא הכבוד) אונ װען חלילה דער גזר דין איז שוין גיווען צו בײזן זאל די מצוה פון תשובה בײא שטײן אז הש״י זאל אונזערע זינד אװעק װארפין אונ אונזערע מצות זאלין מכריע זײן דיא עבירות אז װיא דײן מדה איז (נושא עון) ער פר טראגט אונז די עבירות אז דיא מצות זאלן איבר װעגן. אויך טוען מיר בעטן אונזערע אמהות איר זאלט בעטן פר אונז מיר זאלן ניט דארפן אן קומן חלילה צוא אײן מענטשינס גאב. דען די שאנד פון דעם מענטשן איז גרעשר אײדר זײן גאב. מיר זאלין גשפײזט װערן פון דײן ליבע הײליגע האנט (אמן)׃
</div>

<hr />

"Tkhine of the Matriarchs for the New Moon of Tishrei [Rosh Hashanah]" by Rebbetsin Seril Rappaport is a faithful transcription of her tkhine included in "תחנה אמהות מן ראש חודש אלול" (Tkhine of the Matriarchs for the New Moon of Elul) published in Vilna, 1874, as re-published in <em>The Merit of Our Mothers</em> בזכות אמהות <em>A Bilingual Anthology of Jewish Women's Prayers</em>, compiled by Rabbi Tracy Guren Klirs, Cincinnati: Hebrew Union College Press, 1992. <em>shgiyot mi yavin, ministarot nakeni.</em> 