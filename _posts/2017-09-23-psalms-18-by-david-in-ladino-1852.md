---
ID: 17524
post_title: >
  תהלים י״ח בלשון
  לאדינו | Psalms 18 by David in
  Ladino (Estampado por Ǧ. Griffit, ca.
  1852/3)
post_name: psalms-18-by-david-in-ladino-1852
author: Aharon N. Varady (transcription)
post_date: 2017-09-23 13:27:48
post_excerpt: |
  To the best of my ability, this is a faithful transcription of <a href="https://en.wikipedia.org/wiki/Psalm_18">Psalms 18</a> from <a href="http://opensiddur.org/works-in-progress/needing-transcription/ladino-translation-tehilim-1852/">תהילים או לוס סאלמוס ; טריסלאד'אד'וס דיל לשון הקדש אין לה לינגואה ספרדית (<em>Tehillim, or the Psalms, translated from the Holy language [Hebrew] into the Sephardic language</em></a>, Estampado por Ǧ. Griffit 1852/3) from a <a href="http://digitalcollections.lib.washington.edu/cdm/compoundobject/collection/p16786coll3/id/2453/rec/">digital copy</a> made available by the collection of Sephardic Studies at the University of Washington. Please join me in <a href="https://he.wikisource.org/wiki/%D7%9E%D7%A4%D7%AA%D7%97:Tehilim,_o_los_Salmos,_trezladados_del_leshon_ha-%E1%B8%B3odesh_en_la_lingua_Sefaradit.pdf">making a complete transcription</a> of this Ladino translation of Psalms. --Aharon N. Varady
layout: post
link: >
  http://opensiddur.org/tanakh/tehilim/psalms-18-by-david-in-ladino-1852/
published: true
tags:
  - 19th century Gregorian
  - Biographical
  - Ottoman Jewry
  - Lamnatseaḥ
  - 56th Century
  - Ottoman Empire
  - Izmir
  - Psalms 18
  - Ladino Translation
  - Life of David HaMelekh
  - Psalms
  - "David's conflict with Shaul haMelekh"
categories:
  - Tehilim
  - Transcribed, Needing Proofreading
---
<table style="margin-left: auto;margin-right: auto;" class="draggable">
<thead><tr><th id="x" style="text-align: right;">Source (Hebrew)</th><th style="text-align: right;">Translation (Ladino)</th></tr></thead>
<tbody>
<tr><td style="vertical-align:top;" width="46%">
<div class="liturgy" style="text-align: right;"><span lang="he">
<sup>א</sup>&nbsp;לַמְנַצֵּ֤חַ ׀ 
לְעֶ֥בֶד יְהוָ֗ה 
לְדָ֫וִ֥ד 
אֲשֶׁ֤ר דִּבֶּ֨ר ׀ לַיהוָ֗ה אֶת־דִּ֭בְרֵי הַשִּׁירָ֣ה הַזֹּ֑את 
בְּי֤וֹם הִֽצִּיל־יְהוָ֘ה אוֹת֥וֹ מִכַּ֥ף כָּל־אֹ֝יְבָ֗יו 
וּמִיַּ֥ד שָׁאֽוּל׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>1</sup>&nbsp;אל פרימיר קאנטאדﬞור. 
דיל סיירבﬞו די ה׳, 
די דויד. 
קי אבﬞלו אה ה׳ לאס פאלאבﬞראס די איסטה קאנטיגה, 
אין איל דיאה קואנדו לו אבﬞיאה איסקאפאדﬞו ה׳ די לה מאנו די טודﬞוס סוס אינימיגוס, 
אי די לה מאנו די שﬞאול׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ב</sup>&nbsp;וַיֹּאמַ֡ר 
אֶרְחָמְךָ֖ 
יְהוָ֣ה חִזְקִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>2</sup>&nbsp;אי דישﬞו. 
טי אמארי, 
ה׳ מי פﬞורטאליזה׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ג</sup>&nbsp;יְהוָ֤ה ׀ סַֽלְעִ֥י וּמְצוּדָתִ֗י 
וּמְפַ֫לְטִ֥י 
אֵלִ֣י 
צ֭וּרִי אֶֽחֱסֶה־בּ֑וֹ 
מָֽגִנִּ֥י וְקֶֽרֶן־יִ֝שְׁעִ֗י 
מִשְׂגַּבִּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>3</sup>&nbsp;ה׳ מי פינייה אי מי אינקאסטילייאדﬞורה, 
אי מי איסקאפאדﬞור, 
מי דייו, 
מי פינייה קי אין איל מי אבריגו, 
מי מאמפארו אי קואירנו די מי סאלבﬞאסייון, 
מי אלטורה׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ד</sup>&nbsp;מְ֭הֻלָּל אֶקְרָ֣א יְהוָ֑ה 
וּמִן־אֹ֝יְבַ֗י 
אִוָּשֵֽׁעַ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>4</sup>&nbsp;לייאמארי אה ה׳, 
איל אלאבﬞאדﬞו. 
אי די מיס אינימיגוס סירי סאלבﬞו׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ה</sup>&nbsp;אֲפָפ֥וּנִי חֶבְלֵי־מָ֑וֶת 
וְֽנַחֲלֵ֖י בְלִיַּ֣עַל יְבַֽעֲתֽוּנִי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>5</sup>&nbsp;מי רודﬞיארון קואירדאס די מואירטי, 
אי ארוייוס די טורטאבﬞינייו מי אטורבﬞארון׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ו</sup>&nbsp;חֶבְלֵ֣י שְׁא֣וֹל סְבָב֑וּנִי 
קִ֝דְּמ֗וּנִי מ֣וֹקְשֵׁי מָֽוֶת׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>6</sup>&nbsp;לאס קואירדאס די לה פﬞוייה מי רודﬞיארון. 
מי אקונאנטארון לאזוס די מואירטי׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ז</sup>&nbsp;בַּצַּר־לִ֤י ׀ אֶֽקְרָ֣א יְהוָה֮ 
וְאֶל־אֱלֹהַ֪י אֲשַׁ֫וֵּ֥עַ 
יִשְׁמַ֣ע מֵהֵיכָל֣וֹ קוֹלִ֑י 
וְ֝שַׁוְעָתִ֗י לְפָנָ֤יו ׀ תָּב֬וֹא בְאָזְנָֽיו׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>7</sup>&nbsp;אין מי אנגוסטייה לייאמו אה ה׳, 
אי אה מי דייו איסקלאמו. 
איל אויי די סו פאלאסייו מי בוז. 
אי מי איסקלאמאסייון בﬞייני דילאנטי די איל אין סוס אוריזﬞאס׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ח</sup>&nbsp;וַתִּגְעַ֬שׁ וַתִּרְעַ֨שׁ ׀ הָאָ֗רֶץ 
וּמוֹסְדֵ֣י הָרִ֣ים יִרְגָּ֑זוּ וַ֝יִּתְגָּֽעֲשׁ֗וּ 
כִּי־חָ֥רָה לֽוֹ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>8</sup>&nbsp;אי סי קונמובﬞייו אי טימבלו לה טיירה. 
אי לוס סימיינטוס די לוס מונטיס סי איסטרימיסיירון אי סי קונמובﬞיירון, 
פורקי איל סי איריסייו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ט</sup>&nbsp;עָ֘לָ֤ה עָשָׁ֨ן ׀ בְּאַפּ֗וֹ וְאֵשׁ־מִפִּ֥יו תֹּאכֵ֑ל 
גֶּ֝חָלִ֗ים בָּעֲר֥וּ מִמֶּֽנּוּ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>9</sup>&nbsp;סובﬞייו אומו די סו נאריז אי פﬞואיגו די סו בוקה ארדייו. 
בראזאס סי אינסינדיירון די איל:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>י</sup>&nbsp;וַיֵּ֣ט שָׁ֭מַיִם וַיֵּרַ֑ד 
וַ֝עֲרָפֶ֗ל תַּ֣חַת רַגְלָֽיו׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>10</sup>&nbsp;אי אקוסטו לוס סיילוס אי דיסינדייו. 
אי נובﬞלאדﬞו איספיסו דיבאשﬞו די סוס פייס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יא</sup>&nbsp;וַיִּרְכַּ֣ב עַל־כְּ֭רוּב וַיָּעֹ֑ף 
וַ֝יֵּ֗דֶא עַל־כַּנְפֵי־רֽוּחַ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>11</sup>&nbsp;אי קאבﬞאלייו סובﬞרי כרוב אי בולו. 
אי בולו סובﬞרי אלאס די בﬞיינטו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יב</sup>&nbsp;יָ֤שֶׁת חֹ֨שֶׁךְ ׀ סִתְר֗וֹ 
סְבִֽיבוֹתָ֥יו סֻכָּת֑וֹ 
חֶשְׁכַת־מַ֝֗יִם 
עָבֵ֥י שְׁחָקִֽים׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>12</sup>&nbsp;פוזו איסקורידﬞאדﬞ פור סו קובﬞיירטה. 
דירידﬞור די איל פור סו קאבﬞנייה, 
איסקורידﬞאדﬞ די אגואס, 
נובﬞיס לארגאס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יג</sup>&nbsp;מִנֹּ֗גַהּ נֶ֫גְדּ֥וֹ עָבָ֥יו עָבְר֑וּ 
בָּ֝רָ֗ד וְגַֽחֲלֵי־אֵֽשׁ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>13</sup>&nbsp;פור איל ריספלאנדור דילאנטי די איל סוס נובﬞיס פאסארון. 
פידﬞריסקו אי בראזאס די פﬞואיגו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יד</sup>&nbsp;וַיַּרְעֵ֬ם בַּשָּׁמַ֨יִם ׀ יְֽהוָ֗ה 
וְ֭עֶלְיוֹן יִתֵּ֣ן קֹל֑וֹ 
בָּ֝רָ֗ד וְגַֽחֲלֵי־אֵֽשׁ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>14</sup>&nbsp;אי ה׳ איזו סונאר טרואינוס אין לוס סיילוס. 
אי איל אלטיסימו דייו סו בוז. 
פידﬞריסקו אי בראזאס די פואיגו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>טו</sup>&nbsp;וַיִּשְׁלַ֣ח חִ֭צָּיו וַיְפִיצֵ֑ם 
וּבְרָקִ֥ים רָ֝ב וַיְהֻמֵּֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>15</sup>&nbsp;אי ארוזﬞו סוס סאאיטאס אי לוס איספארזייו. 
אי דילאמפאגוס טירו אה מוגﬞידﬞומברי אי לוס קונטורבﬞו׃
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>טז</sup>&nbsp;וַיֵּ֤רָא֨וּ ׀ אֲפִ֥יקֵי מַ֗יִם 
וַֽיִּגָּלוּ֮ מוֹסְד֪וֹת תֵּ֫בֵ֥ל 
מִגַּעֲרָ֣תְךָ֣ יְהוָ֑ה 
מִ֝נִּשְׁמַ֗ת ר֣וּחַ אַפֶּֽךָ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>16</sup>&nbsp;אי פﬞואירון בﬞיסטאס קוריינטיס די אגואס. 
פﬞואירון דיסקובﬞיירטוס לוס סימיינטוס דיל מונדו. 
די טו איסטולטו, או ה׳! 
דיל סופלו דיל אליינטו די טו נאריז:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יז</sup>&nbsp;יִשְׁלַ֣ח מִ֭מָּרוֹם 
יִקָּחֵ֑נִי 
יַֽ֝מְשֵׁ֗נִי מִמַּ֥יִם רַבִּֽים׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>17</sup>&nbsp;אינביאו די לה אלטורה. 
מי טומו. 
מי סאקו די אגואס מוגﬞאס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יח</sup>&nbsp;יַצִּילֵ֗נִי מֵאֹיְבִ֥י עָ֑ז 
וּ֝מִשֹּׂנְאַ֗י 
כִּֽי־אָמְצ֥וּ מִמֶּֽנִּי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>18</sup>&nbsp;מי איסקאפו די מי אינימיגו פﬞואירטי. 
אי די מיס אבוריסידﬞוריס. 
פורקי פﬞואירון מאס פﬞואירטיס קי ייו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>יט</sup>&nbsp;יְקַדְּמ֥וּנִי בְיוֹם־אֵידִ֑י 
וַֽיְהִי־יְהוָ֖ה לְמִשְׁעָ֣ן לִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>19</sup>&nbsp;מי אקונאנטארון אין איל דיאה די מי קיבﬞראנטו. 
אי ה׳ פואי מי סוסטינימיינטו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כ</sup>&nbsp;וַיּוֹצִיאֵ֥נִי לַמֶּרְחָ֑ב 
יְ֝חַלְּצֵ֗נִי כִּ֘י חָ֥פֵֽץ בִּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>20</sup>&nbsp;אי מי סאקו אה לה אנגﬞורה. 
מי איסקאפו פורקי סי אינבﬞילונטו אין מי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כא</sup>&nbsp;יִגְמְלֵ֣נִי יְהוָ֣ה כְּצִדְקִ֑י 
כְּבֹ֥ר יָ֝דַ֗י יָשִׁ֥יב לִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>21</sup>&nbsp;מי גואלארדונו ה׳ סיגון מי גﬞוסטידﬞאדﬞ. 
סיגון לה לימפייזה די מיס מאנוס טורנו ביין אה מי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כב</sup>&nbsp;כִּֽי־שָׁ֭מַרְתִּי דַּרְכֵ֣י יְהוָ֑ה 
וְלֹֽא־רָ֝שַׁ֗עְתִּי מֵאֱלֹהָֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>22</sup>&nbsp;פורקי גוארדי לוס קאמינוס די ה׳. 
אי נון מי אינמאליסי קונטרה מי דייו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כג</sup>&nbsp;כִּ֣י כָל־מִשְׁפָּטָ֣יו לְנֶגְדִּ֑י 
וְ֝חֻקֹּתָ֗יו לֹא־אָסִ֥יר מֶֽנִּי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>23</sup>&nbsp;פורקי טודﬞוס סוס גﬞואיסייוס איסטאן דילאנטי די מי. 
אי סוס פﬞואירוס נון טירו די מי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כד</sup>&nbsp;וָאֱהִ֣י תָמִ֣ים עִמּ֑וֹ 
וָ֝אֶשְׁתַּמֵּ֗ר מֵעֲוֺנִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>24</sup>&nbsp;אי סויי פריניזמו קון איל. 
אי מי גוארדו די מי דיליטו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כה</sup>&nbsp;וַיָּֽשֶׁב־יְהוָ֣ה לִ֣י כְצִדְקִ֑י 
כְּבֹ֥ר יָ֝דַ֗י לְנֶ֣גֶד עֵינָֽיו׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>25</sup>&nbsp;אי טורנו ה׳ אה מי ביין סיגון מי גﬞוסטידﬞאדﬞ. 
סיגון לה לימפייזה די מיס מאנוס דילאנטי די סוס אוזﬞוס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כו</sup>&nbsp;עִם־חָסִ֥יד תִּתְחַסָּ֑ד 
עִם־גְּבַ֥ר תָּ֝מִ֗ים תִּתַּמָּֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>26</sup>&nbsp;קון איל בואינו טו סיראס בואינו. 
קון איל בﬞארון פריניזמו טו סיראס פריניזמו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כז</sup>&nbsp;עִם־נָבָ֥ר תִּתְבָּרָ֑ר 
וְעִם־עִ֝קֵּ֗שׁ תִּתְפַּתָּֽל׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>27</sup>&nbsp;קון איל לימפייו טו סיראס לימפייו. 
אי קון איל טואירטו טי מוסטראס טואירטו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כח</sup>&nbsp;כִּֽי־אַ֭תָּה עַם־עָנִ֣י תוֹשִׁ֑יעַ 
וְעֵינַ֖יִם רָמ֣וֹת תַּשְׁפִּֽיל׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>28</sup>&nbsp;פורקי טו סאלבﬞאס איל פואיבﬞלו פרובﬞי. 
אי לוס אוזﬞוס אלטיגוס אבאשﬞאס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>כט</sup>&nbsp;כִּֽי־אַ֭תָּה תָּאִ֣יר נֵרִ֑י 
יְהוָ֥ה אֱ֝לֹהַ֗י יַגִּ֥יהַּ חָשְׁכִּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>29</sup>&nbsp;פורקי טו אזיס אלומבראר מי קאנדיל. 
ה׳ מי דייו איסקלאריסי מי איסקורידﬞאדﬞ:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>ל</sup>&nbsp;כִּֽי־בְ֭ךָ אָרֻ֣ץ גְּד֑וּד 
וּ֝בֵֽאלֹהַ֗י אֲדַלֶּג־שֽׁוּר׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>30</sup>&nbsp;פורקי קונטיגו קורו אין פונסאדﬞוס. 
אי קון מי דייו סאלטארי סובﬞרי מוראלייאס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לא</sup>&nbsp;הָאֵל֮ תָּמִ֪ים דַּ֫רְכּ֥וֹ 
אִמְרַֽת־יְהוָ֥ה צְרוּפָ֑ה 
מָגֵ֥ן ה֝֗וּא לְכֹ֤ל ׀ הַחֹסִ֬ים בּֽוֹ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>31</sup>&nbsp;איל דייו, פריניזמו איס סו קאמינו. 
איל דיגﬞו די ה׳ איס איזמיראדﬞו. 
איל איס מאמפארו אה טודﬞוס לוס אבריגאדﬞוס אין איל:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לב</sup>&nbsp;כִּ֤י מִ֣י אֱ֭לוֹהַּ מִבַּלְעֲדֵ֣י יְהוָ֑ה 
וּמִ֥י צ֝֗וּר זוּלָתִ֥י אֱלֹהֵֽינוּ׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>32</sup>&nbsp;פורקי, קיין איס דייו אפﬞואירה די ה׳? 
אי קיין איס פינייה אפﬞואירה די נואיסטרו דייו?:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לג</sup>&nbsp;הָ֭אֵל הַמְאַזְּרֵ֣נִי חָ֑יִל 
וַיִּתֵּ֖ן תָּמִ֣ים דַּרְכִּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>33</sup>&nbsp;איל דייו מי סיניי די פﬞואירסה. 
אי איל איזו מי קאמינו פריניזמו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לד</sup>&nbsp;מְשַׁוֶּ֣ה רַ֭גְלַי כָּאַיָּל֑וֹת 
וְעַ֥ל בָּ֝מֹתַ֗י יַעֲמִידֵֽנִי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>34</sup>&nbsp;איגואלאנדו מיס פייס אה לאס די לאס סיירבﬞאס. 
אי סובﬞרי מיס אלטוראס מי אזי איסטאר:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לה</sup>&nbsp;מְלַמֵּ֣ד יָ֭דַי לַמִּלְחָמָ֑ה 
וְֽנִחֲתָ֥ה קֶֽשֶׁת־נְ֝חוּשָׁ֗ה זְרוֹעֹתָֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>35</sup>&nbsp;איל אמביזה מיס מאנוס אה לה פיליאה. 
אי און ארקו די אזירו איס קורבﬞאדﬞו פור מיס בראסוס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לו</sup>&nbsp;וַתִּתֶּן־לִי֮ מָגֵ֪ן יִ֫שְׁעֶ֥ךָ 
וִֽימִינְךָ֥ תִסְעָדֵ֑נִי 
וְֽעַנְוַתְךָ֥ תַרְבֵּֽנִי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>36</sup>&nbsp;אי מי דיסטי איל איסקודﬞו די טו סאלבﬞאסייון. 
אי טו דיריגﬞה מי אסופﬞרייו. 
אי טו אומילדאנסה מי אינגראנדיסייו:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לז</sup>&nbsp;תַּרְחִ֣יב צַעֲדִ֣י תַחְתָּ֑י 
וְלֹ֥א מָ֝עֲד֗וּ קַרְסֻלָּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>37</sup>&nbsp;אינסאנגﬞאסטי מיס פאטאדﬞאס דיבאשﬞו די מי 
אי נון סי ריספﬞויירון מיס טודﬞילייוס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לח</sup>&nbsp;אֶרְדּ֣וֹף א֭וֹיְבַי וְאַשִּׂיגֵ֑ם 
וְלֹֽא־אָ֝שׁוּב 
עַד־כַּלּוֹתָֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>38</sup>&nbsp;פירסיגירי אה מיס אינימיגוס אי לוס אלקאנסארי. 
אי נון טורנארי, 
אסטה קי לוס אטימי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>לט</sup>&nbsp;אֶ֭מְחָצֵם וְלֹא־יֻ֣כְלוּ ק֑וּם 
יִ֝פְּל֗וּ תַּ֣חַת רַגְלָֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>39</sup>&nbsp;לוס לייאגארי אי נון פודﬞראן אליבﬞאנטארסי. 
קאאיראן דיבאשﬞו די מיס פייס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מ</sup>&nbsp;וַתְּאַזְּרֵ֣נִי חַ֭יִל לַמִּלְחָמָ֑ה 
תַּכְרִ֖יעַ קָמַ֣י תַּחְתָּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>40</sup>&nbsp;אי טו קי מי סינייסטי די פﬞואירסה פארה לה פיליאה. 
קיבﬞראנטאראס דיבאשﬞו די מי אה לוס קי סי ליבﬞאנטאן קונטרה מי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מא</sup>&nbsp;וְֽאֹיְבַ֗י נָתַ֣תָּה לִּ֣י עֹ֑רֶף 
וּ֝מְשַׂנְאַ֗י אַצְמִיתֵֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>41</sup>&nbsp;אי דיסטי אה מי לה סירבﬞיז די מיס אינימיגוס. 
אי אה מיס אבוריסידﬞוריס לוס טאזﬞארי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מב</sup>&nbsp;יְשַׁוְּע֥וּ 
וְאֵין־מוֹשִׁ֑יעַ 
עַל־יְ֝הוָ֗ה 
וְלֹ֣א עָנָֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>42</sup>&nbsp;איסקלאמאראן, 
אי נון אבﬞרה סאלבﬞאדﬞור. 
אה ה׳, 
אי נון ליס ריספונדירה:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מג</sup>&nbsp;וְֽאֶשְׁחָקֵ֗ם כְּעָפָ֥ר עַל־פְּנֵי־ר֑וּחַ 
כְּטִ֖יט חוּצ֣וֹת אֲרִיקֵֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>43</sup>&nbsp;אי לוס מולירי קומו פולבﬞו דילאנטי דיל בﬞיינטו. 
קומו לודﬞו די לאס קאלייס לוס בﬞאסייארי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מד</sup>&nbsp;תְּפַלְּטֵנִי֮ מֵרִ֪יבֵ֫י 
עָ֥ם תְּ֭שִׂימֵנִי לְרֹ֣אשׁ גּוֹיִ֑ם 
עַ֖ם לֹא־יָדַ֣עְתִּי יַֽעַבְדֽוּנִי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>44</sup>&nbsp;מי איסקאפאראס די לאס באראזﬞאס דיל פואיבﬞלו. 
מי פונדראס פור קאבﬞיסירה די לאס גﬞינטיס. 
און פואיבﬞלו קי נון קונוסקו מי סירביראן:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מה</sup>&nbsp;לְשֵׁ֣מַֽע אֹ֭זֶן יִשָּׁ֣מְעוּ לִ֑י 
בְּנֵֽי־נֵ֝כָ֗ר יְכַחֲשׁוּ־לִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>45</sup>&nbsp;אה אונה אואידﬞה די לה אוריזﬞה מי אובﬞידﬞיסיראן. 
איזﬞוס איסטראנייוס מי אקאריסייאראן:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מו</sup>&nbsp;בְּנֵי־נֵכָ֥ר יִבֹּ֑לוּ 
וְ֝יַחְרְג֗וּ מִֽמִּסְגְּרֽוֹתֵיהֶֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>46</sup>&nbsp;איזﬞוס איסטראנייוס סי קאאין, 
אי סי איסטרימיסין אין סוס קארסיליס:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מז</sup>&nbsp;חַי־יְ֭הוָה 
וּבָר֣וּךְ צוּרִ֑י 
וְ֝יָר֗וּם אֱלוֹהֵ֥י יִשְׁעִֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>47</sup>&nbsp;ה׳ ביבﬞי. 
אי בינדיגﬞו סיאה מי פינייה. 
אי סי אינאלטיסקה איל דייו די מי סאלבﬞאסייון:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מח</sup>&nbsp;הָאֵ֗ל הַנּוֹתֵ֣ן נְקָמ֣וֹת לִ֑י 
וַיַּדְבֵּ֖ר עַמִּ֣ים תַּחְתָּֽי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>48</sup>&nbsp;איל דייו קי מי דה בﬞינגאנסאס. 
אי קיבﬞראנטה לוס פואיבﬞלוס דיבאשﬞו די מי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>מט</sup>&nbsp;מְפַלְּטִ֗י מֵאֹ֫יְבָ֥י 
אַ֣ף מִן־קָ֭מַי תְּרוֹמְמֵ֑נִי 
מֵאִ֥ישׁ חָ֝מָ֗ס תַּצִּילֵֽנִי׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>49</sup>&nbsp;קי מי איסקאפה די מיס אינימיגוס. 
טאמביין די לוס קי סי ליבﬞאנטאן קונטרה מי מי אינאלטיסיס. 
דיל בﬞארון די אדﬞולמי מי איסקאפאסטי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>נ</sup>&nbsp;עַל־כֵּ֤ן ׀ אוֹדְךָ֖ בַגּוֹיִ֥ם ׀ יְהוָ֑ה 
וּלְשִׁמְךָ֥ אֲזַמֵּֽרָה׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>50</sup>&nbsp;פור איסטו טי לוארי אינטרי לאס גﬞינטיס, או ה׳! 
אי אה טו נומברי סאלמיארי:
</span></div></td>
</tr>


<tr>
<td style="vertical-align:top;" width="46%">
<div class="liturgy"><span lang="he">
<sup>נא</sup>&nbsp;מגדל [מַגְדִּיל֮] יְשׁוּע֪וֹת מַ֫לְכּ֥וֹ וְעֹ֤שֶׂה חֶ֨סֶד ׀ לִמְשִׁיח֗וֹ 
לְדָוִ֥ד וּלְזַרְע֗וֹ עַד־עוֹלָֽם׃
</span></div>
</td>
 
<td style="vertical-align:top;" width="53%">
<div class="ladino"><span lang="he">
<sup>51</sup>&nbsp;איל קי אינגראנדיסי לה סאלבﬞאסייון די סו ריי אי קי אזי מירסידﬞ אה סו אונטאדﬞו, 
אה דויד אי אה סו סימין פארה סיימפרי:
</span></div>
</td></tr>
</tbody></table>

<hr />

To the best of my ability, this is a faithful transcription of <a href="https://en.wikipedia.org/wiki/Psalm_18">Psalms 18</a> from <a href="http://opensiddur.org/works-in-progress/needing-transcription/ladino-translation-tehilim-1852/">תהילים או לוס סאלמוס ; טריסלאד'אד'וס דיל לשון הקדש אין לה לינגואה ספרדית (<em>Tehillim, or the Psalms, translated from the Holy language [Hebrew] into the Sephardic language</em></a>, Estampado por Ǧ. Griffit 1852/3) from a <a href="http://digitalcollections.lib.washington.edu/cdm/compoundobject/collection/p16786coll3/id/2453/rec/">digital copy</a> made available by the collection of Sephardic Studies at the University of Washington. Please join me in <a href="https://he.wikisource.org/wiki/%D7%9E%D7%A4%D7%AA%D7%97:Tehilim,_o_los_Salmos,_trezladados_del_leshon_ha-%E1%B8%B3odesh_en_la_lingua_Sefaradit.pdf">making a complete transcription</a> of this Ladino translation of Psalms. --Aharon N. Varady

Psalms 18:32 is recited before Ein Keloheinu after Musaf on Shabbat and Yom Tov. Psalms 18:51 is recited near the end of the weekday Birkat Hamazon. (The subtle difference in the pronunciation of this verse differentiates the weekday from the Shabbat/Yom Tov version in which 2 Samuel 22:41 is recited).

The special Ladino diacritic appearing over some of the letters (e.g., שﬞ) is called a <em>varika</em>.

<h3>Transcription Source</h3>

[advanced_iframe securitykey="be1d939e6a1b36109171c7d5503b34cf9147aa7b" enable_external_height_workaround="true" src="http://www.archive.org/stream/TehilimEnLaLinguaSefaradit?ui=embed#mode/2up/page/20"]



