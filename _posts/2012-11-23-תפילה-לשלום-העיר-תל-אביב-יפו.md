---
ID: 5532
post_title: >
  תפילה לשלום העיר תל
  אביב יפו | Prayer for the Welfare
  of Tel Aviv and Jaffa by Rabbi Esteban
  Gottfried
post_name: '%d7%aa%d7%a4%d7%99%d7%9c%d7%94-%d7%9c%d7%a9%d7%9c%d7%95%d7%9d-%d7%94%d7%a2%d7%99%d7%a8-%d7%aa%d7%9c-%d7%90%d7%91%d7%99%d7%91-%d7%99%d7%a4%d7%95'
author: Esteban Gottfried
post_date: 2012-11-23 17:19:56
post_excerpt: 'רִבּוֹן הָעוֹלָמִים, מוֹדִים אֲנַחְנוּ לְךָ עַל שֶׁהִפְלֵאתָ חַסְדֵךָ לָנוּ בְּהַקָמַת עִיר גְּדוֹלָה וּמְפֹאָרָה וְרַבַּת־עַם בְּאַרְצֵנוּ בְּשֵׁם תֵּל אָבִיב־יָפוֹ. אַתָּה הִשְׁפַּעְתָּ לִפְנֵי לְמַעְלָה מִמֵאָה שָׁנָה רוּחַ עֵצָה וּתְבוּנָה עַל קְבוּצַת בּונִים מִבְּנֵי צִיוֹן הַיְקָרִים, לִתְקֹעַ יָתֵד עַל שְׂפַת הַיָּם לְעִיר עִבְרִית וְחֲנַנְתַּם עֹז וְעָצְמָה לְבַצֵּעַ שְׁאִיפָתָם זוֹ בְּאֹמֶץ וּגְבוּרָה וּבִמְסִירוּת נֶפֶש,  וְקַבְעוּ בָהּ סְדָרִים מְתֻקָּנִים, וְהֶעֱמִידוּ מוֹסָדוֹת נַעֲלִים לַתַרְבּוּת עִבְרִית, לְתּוֹרָה וּלִתְפִילָה, לְבָתֵי חִנּוּךְ וְלִמוּד, לְמִסְחַר וּלְחֲרשֶׁת הַמַּעֲשֶׂה וּלִפְעֻלּוֹת־חֶסֶד. וְהִנֵה הָעִיר גָּדְלַה וַתִיף,  וְרַבִּים מֵאָחֵינוּ וְאַחֲיוֹתֵינוּ  נָהֲרוּ אֵלֶיהָ וְנִהְיְתָה לְמֶרְכָּז הַחַיִּים בָּאָרֶץ. תָּמִיד הוֹמִיָּה מֵאֲנָשִׁים וּמְלֵאָה חַיִּים וּתְנוּעָה, קוֹל תִּקְוָה נִשְׁמַע בִּשְׁעָרֵיהָ וְהַלְמוּת עֲמֵלִים בְּחוֹמוֹתֵיהָ וּמַרְכֹּלֶת רָבָּה בִּשְׁוָקֵיהָ.‏'
layout: post
link: 'http://opensiddur.org/prayers-for/collective-welfare/shalom/%d7%aa%d7%a4%d7%99%d7%9c%d7%94-%d7%9c%d7%a9%d7%9c%d7%95%d7%9d-%d7%94%d7%a2%d7%99%d7%a8-%d7%aa%d7%9c-%d7%90%d7%91%d7%99%d7%91-%d7%99%d7%a4%d7%95/'
published: true
tags:
  - Israel
  - 57th Century
  - 21st century Gregorian
  - Yaffo
  - Jaffa
  - Tel Aviv
  - Beit Tefillah Yisraeli
  - peace
categories:
  - Peace
  - Transcribed, Needing Translation
---
<table style="margin-left: auto;margin-right: auto;">
<tbody>
<tr>
<td style="vertical-align:top;" width="46%">
<div class="liturgy"><span lang="he">
רִבּוֹן הָעוֹלָמִים, מוֹדִים אֲנַחְנוּ לְךָ עַל שֶׁהִפְלֵאתָ חַסְדֵךָ לָנוּ בְּהַקָמַת עִיר גְּדוֹלָה וּמְפֹאָרָה וְרַבַּת־עַם בְּאַרְצֵנוּ בְּשֵׁם תֵּל אָבִיב־יָפוֹ. אַתָּה הִשְׁפַּעְתָּ לִפְנֵי לְמַעְלָה מִמֵאָה שָׁנָה רוּחַ עֵצָה וּתְבוּנָה עַל קְבוּצַת בּונִים מִבְּנֵי צִיוֹן הַיְקָרִים, לִתְקֹעַ יָתֵד עַל שְׂפַת הַיָּם לְעִיר עִבְרִית וְחֲנַנְתַּם עֹז וְעָצְמָה לְבַצֵּעַ שְׁאִיפָתָם זוֹ בְּאֹמֶץ וּגְבוּרָה וּבִמְסִירוּת נֶפֶש,  וְקַבְעוּ בָהּ סְדָרִים מְתֻקָּנִים, וְהֶעֱמִידוּ מוֹסָדוֹת נַעֲלִים לַתַרְבּוּת עִבְרִית, לְתּוֹרָה וּלִתְפִילָה, לְבָתֵי חִנּוּךְ וְלִמוּד, לְמִסְחַר וּלְחֲרשֶׁת הַמַּעֲשֶׂה וּלִפְעֻלּוֹת־חֶסֶד. וְהִנֵה הָעִיר גָּדְלַה וַתִיף,  וְרַבִּים מֵאָחֵינוּ וְאַחֲיוֹתֵינוּ  נָהֲרוּ אֵלֶיהָ וְנִהְיְתָה לְמֶרְכָּז הַחַיִּים בָּאָרֶץ. תָּמִיד הוֹמִיָּה מֵאֲנָשִׁים וּמְלֵאָה חַיִּים וּתְנוּעָה, קוֹל תִּקְוָה נִשְׁמַע בִּשְׁעָרֵיהָ וְהַלְמוּת עֲמֵלִים בְּחוֹמוֹתֵיהָ וּמַרְכֹּלֶת רָבָּה בִּשְׁוָקֵיהָ.‏
</span></div></td>
 
<td style="vertical-align:top;" width="53%"><div class="english">

	</div></td></tr>


<tr><td style="vertical-align:top;" width="46%"><div class="liturgy"><span lang="he">
הַמְּחַדֵּשׁ בְּכָל יוֹם תָּמִיד מַעֲשֶׂה בְּרֵאשִׁית, מְשׁוֹךְ חַסְדֵּךָ עָלֵינוּ גַּם לְיָמִים יָבוֹאוּ. הָגֵן עַל עִירֵנוּ וְעַל תּוֹשָׁבֵיהָ, הַדְרֵךְ אֶת רֹאשֵׁי הָעִיר לְהוֹלִיכָהּ בְּדַרְכֵי הַחָכְמָה, הַיֹּשֶׁר וְהַצֶּדֶק. עֲזֹר לָנוּ, תּוֹשָׁבֵי הָעִיר שֶׁל הַיּוֹם וּמְעַצְבֵי הָעִיר שֶׁל הַמָּחָר, לִשְׁמוֹר אֶת מַתְנוֹת הַטֶּבַע שֶׁל הָעִיר, כְּחוֹפֵי הַיָּם, וּבַרֵךְ אֶת תּוֹשְבֵי עִירֵנוּ בְּאַהֲבַת אָדָם בַּאֲשֶׁר הוּא אָדָם. "עוֹד אֶבְנֵךְ וְנִבְנֵית בְּתוּלַת בַּת צִיוֹן"  מִי יִתֵן וְנַמְשִׁיךְ לִבְנוֹת וּלְהִבָּנוֹת בָּעִיר העִבְרִית הָרִאשׁוֹנָה לְאֹרֶךְ יָמִים. אָמֵן.‏
</span></div></td>
 
<td style="vertical-align:top;" width="53%"><div class="english">

	</div></td></tr>
</tbody></table>