<html>
<head></head>
<body>
Title: די דעקלאראציע פון אומאָפּהענגיקײט | The Declaration of Independence of the United States of America, 1776 (Yiddish translation, 1954)<br />
Author: aharon.varady<br />
License: for license, please consult the following link.<br />
Link: <a href="http://opensiddur.org/?p=25901">http://opensiddur.org/?p=25901</a>
<p />
<hr />

<table style="margin-left: auto;margin-right: auto;" class="draggable">
<thead><tr><th id="x" style="text-align: right;">Translation (Yiddish)</th><th style="text-align: left;">Source (English)</th></tr></thead>
<tbody>
<tr><td style="vertical-align:top;" width="46%">
<div class="yiddish"><span lang="he">
די דעקלאראציע פון אומאָפּהענגיקײט
אָנגענומען אײנשטימיק אין קאָנגרעס יולי 4, 1776    
</span></div></td>
 
<td style="vertical-align:top;" width="53%">
<div class="english">
<u>The Declaration of Independence</u>
Accepted unanimously in Congress, July 4th, 1776
</div></td></tr>


<tr><td style="vertical-align:top;" width="46%">
<div class="yiddish"><span lang="he">
װען אין לױף פון מענטשלעכע געשעענישן װערט נױטיק פאר אײן פאָלק אױפצולײזן די פּאָליטישע בענדער װאָס האלטן עס פארבונדן מיט אן אנדערן, און צו פארנעמען צװישן די מדינות פון דער ערד דעם באזונדערן און גלײכן שטאנד, צו װעלכן די געזעצן פון דער נאטור און פון דעם גאָט פון דער נאטור בארעכטיקן זײ, פאָדערט א װירדיקע אכטונג פאר די מײנונגען פון דער מענטשהײט, אז זײ זאָלן דערקלערן די סיבות, װאָס האָבן זײ געשטױסן צו דער שײדונג.
</span></div></td>
 
<td style="vertical-align:top;" width="53%">
<div class="english">
When in the Course of human events, it becomes necessary for one people to dissolve the political bands which have connected them with another, and to assume among the powers of the earth, the separate and equal station to which the Laws of Nature and of Nature's God entitle them, a decent respect to the opinions of mankind requires that they should declare the causes which impel them to the separation.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
מיר האלטן אָט די אמתן פאר זעלבםטפארשטענדלעך, אז אלע מענטשן װערן באשאפן גלײך, אז זײ זײנען באשאנקען פון זײער באשעפער מיט געװיסע ניט־אָפּנעמלעכע רעכט, אז צװישן זײ זײנען לעבן, פרײהײט און דער שטרעבן נאָך גליק. אז כדי צו זיכערן די דאָזיקע רעכט, װערן רעגירונגען אײנגעפירט צװישן מענטשן, װאָס באקומען זײער גערעכטע מאכט דורך דער צושטימונג פון די רעגירטע. אז װען נאָר א פאָרם פון רעגירונג הײבט אן צעשטערן די דאָזיקע צילן, איז עם דאָס רעכט פון פאָלק זי צו ענדערן אָדער אָפּשאפן און אײנצופירן א נײע רעגירונג, אװעקלײגנדיק איר פונדאמענט אױף אזױנע פּרינציפּן און ארגאניזירנדיק איר מאכט אין אזא פאָרם, װאָס זײ װעלן האלטן װי די פּאָסיקסטע צו פארװירקלעכן זײער זיכערקײט און גליק. פאָרזיכט װעט אװדאי דיקטירן, אז לאנג עטאבלירטע רעגירונגען זאָלן ניט געענדערט װערן צוליב לײכטע און פארבײגײענדיקע סיבות, און אין אײנקלאנג דערמיט װײזט די גאנצע דערפארונג, אז מענטשן זײנען מער גענײגט צו לײדן, כל־זמן די איבלען זײנען דערטרעגלעך, אײדער זיך רעכט־שטעלן דורך אָפּשאפן די פאָרמען, צו װעלכע זײ זײנען צוגעװאױנט. אָבער װען א לאנגע רײ עװלות און גװאלדטאטן, נאָכפאָלגנדיק נאָכאנאנד דעם זעלביקן ציל, װײזט ארױס אן אבזיכט זײ צו אונטעריאָכן אונטער אבסאָלוטן דעספּאָטיזם, איז עס זײער רעכט, איז עס זײער פליכט אראָפּצואװארפן אזא רעגירונג און זיך באזארגן מיט נײע שוץ־מיטלען פאר זײער צוקונפטיקער זיכערקײט. אזא איז געװען דאָס געדולדיקע לײדן פון אָט די קאָלאָניעס; און אזא איז איצט די נױטװענדיקײט, װאָס צװינגט זײ צו ענדערן זײער פריערדיקע סיסטעם פון רעגירונג. די געשיכטע פון דעם איצטיקן קעניג פון גרױס־בריטאניע איז א געשיכטע פון װידערהאָלטע עװלות און גװאלדטאטן, װאָס אלע האָבן זײ דעם דירעקטן ציל אײנצופירן אן אבסאָלוטע טיראניע איבער די דאָזיקע שטאטן. כדי דאָס צו באװײזן, זאָלן פאקטן פארגעבראכט װערן פאר אן אױפריכטיקער װעלט.
</span></div></td>
 
<td style="vertical-align:top;" width="53%">
<div class="english">
We hold these truths to be self-evident, that all men are created equal, that they are endowed by their Creator with certain unalienable Rights, that among these are Life, Liberty and the pursuit of Happiness.--That to secure these rights, Governments are instituted among Men, deriving their just powers from the consent of the governed, --That whenever any Form of Government becomes destructive of these ends, it is the Right of the People to alter or to abolish it, and to institute new Government, laying its foundation on such principles and organizing its powers in such form, as to them shall seem most likely to effect their Safety and Happiness. Prudence, indeed, will dictate that Governments long established should not be changed for light and transient causes; and accordingly all experience hath shewn, that mankind are more disposed to suffer, while evils are sufferable, than to right themselves by abolishing the forms to which they are accustomed. But when a long train of abuses and usurpations, pursuing invariably the same Object evinces a design to reduce them under absolute Despotism, it is their right, it is their duty, to throw off such Government, and to provide new Guards for their future security.--Such has been the patient sufferance of these Colonies; and such is now the necessity which constrains them to alter their former Systems of Government. The history of the present King of Great Britain is a history of repeated injuries and usurpations, all having in direct object the establishment of an absolute Tyranny over these States. To prove this, let Facts be submitted to a candid world.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט זיך אָפּגעזאָגט צו געבן זײן צושטימונג צו די געזונטסטע און נױטיקסטע געזעצן פאר דעם װאױלזײן פון פאָלק.
</span></div></td>
 
<td style="vertical-align:top;" width="53%">
<div class="english">
He has refused his Assent to Laws, the most wholesome and necessary for the public good.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט פארבאָטן זײנע גאָװערנאָרס צו פאסן געזעצן פון באלדיקער און דרינגענדיקער װיכטיקײט, סײדן זײער אָנװענדונג זאָל פארהאלטן װערן ביז זײן צושטימונג װעט געגעבן װערן. און װען זײ זײנען אזױ פארהאלטן געװאָרן, האָט ער אינגאנצן פארנאכלעסיקט זיך צו באשעפטיקן מיט זײ.
</span></div></td>
 
<td style="vertical-align:top;" width="53%">
<div class="english">
He has forbidden his Governors to pass Laws of immediate and pressing importance, unless suspended in their operation till his Assent should be obtained; and when so suspended, he has utterly neglected to attend to them.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט זיך אָפּגעזאָגט צו פאסן אנדערע געזעצן פאר דער באדערפעניש פון גרױסע טײלן פון פאָלק, סײדן יענע מענטשן זאָלן אױפגעבן דאָס רעכט פון פארטרעטערשאפט אין דער לעגיסלאטור, א רעכט װאָס איז פאר זײ ניט צום אָפּשאצן און איז געפערלעך בלױז פאר טיראנען.
</span></div></td>
 
<td style="vertical-align:top;" width="53%">
<div class="english">
He has refused to pass other Laws for the accommodation of large districts of people, unless those people would relinquish the right of Representation in the Legislature, a right inestimable to them and formidable to tyrants only.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט צונױפגערױפן געזעצגעבערישע קערפּערשאפטן אין ערטער אומגעוױינלעכע, אומבאקװעמע און װײט פון פּלאץ, װאו עס װערן געהאלטן די געזעלשאפטלעכע דאָקומענטן, מיט דעם אײנציקן צװעק זײ אױסצומאטערן, כדי זײ זאָלן אױספאָלגן זײנע באפעלן.
</span></div></td>
 
<td style="vertical-align:top;" width="53%">
<div class="english">
He has called together legislative bodies at places unusual, uncomfortable, and distant from the depository of their public Records, for the sole purpose of fatiguing them into compliance with his measures.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט נאכאנאנד אױפגעלײזט די רעפּרעזענטאטיװע קערפּערשאפטן דערפאר, װאָס יענע האָבן מיט מענלעכער פעסטקײט זיך געשטעלט קעגן זײנע פארלעצונגען פון די רעכט פון פאָלק.
</span></div></td>
 
<td style="vertical-align:top;" width="53%">
<div class="english">
He has dissolved Representative Houses repeatedly, for opposing with manly firmness his invasions on the rights of the people.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט זיך אָפּגעזאָגט, אין משך פון א לאנגער צײט נאָך אזױנע אױפלײזונגען, צו דערלױבן דערװײלן אנדערע; אזױ ארום האָט זיך די מאכט פון געזעצגעבונג, װאָס קאָן ניט פארגיכטעט װערן, צוריקגעקערט צו דעם גאנצן פאָלק פאר זײער אָנװענדונג, בעת דער שטאט איז געבליבן אױסגעשטעלט צו אלע געפאָרן פון ארײנדרינגען פון דרױסן און אױפטרײסלונגען פון אינעװײניק.
</span></div></td>
 
<td style="vertical-align:top;" width="53%">
<div class="english">
He has refused for a long time, after such dissolutions, to cause others to be elected; whereby the Legislative powers, incapable of Annihilation, have returned to the People at large for their exercise; the State remaining in the mean time exposed to all the dangers of invasion from without, and convulsions within.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט זיך פארמאָסטן ניט צו דערלאָזן, אז אָט די שטאטן זאָלן װערן באפעלקערט; שטערנדיק פאר דעם דאָזיקן צװעק די געזעצן פאר דער בירגערשאפט פון אױסלענדער; אָפּזאָגגדיק זיך צו פאסן אנדערע געזעצן צו דערמוטיקן זײער אײנװאנדערונג אהער און מאכנדיק שװערער די באדינגונגען פאר נײע לאנד־אפּראָפּריאציעס.
</span></div></td>
 
<td style="vertical-align:top;" width="53%">
<div class="english">
He has endeavoured to prevent the population of these States; for that purpose obstructing the Laws for Naturalization of Foreigners; refusing to pass others to encourage their migrations hither, and raising the conditions of new Appropriations of Lands.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געשטערט די אָנװענדונג פון יוסטיץ דורך אפּזאָגן זיך צו געבן זײן צושטימונג צו געזעצן פאר דער אײנפירונג פון יורידישער מאכט.
</span></div></td>
 
<td style="vertical-align:top;" width="53%">
<div class="english">
He has obstructed the Administration of Justice, by refusing his Assent to Laws for establishing Judiciary powers.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געמאכט ריכטער אָפּהענגיק בלױז אָן זײן װילן, אין זין פון אָנהאלטן זײערע אמטן און אין זין פון דער סומע און דער צאָלונג פון זײערע געהאלטן.
</span></div></td>
 
<td style="vertical-align:top;" width="53%">
<div class="english">
He has made Judges dependent on his Will alone, for the tenure of their offices, and the amount and payment of their salaries.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט אױפגעשטעלט א מענגע נײע אמטן און אהער געשיקט מחנות באאמטע צו פּלאָגן אונדזער פאָלק און פארצערן זײער האָב און גוטס.
</span></div></td>
 
<td style="vertical-align:top;" width="53%">
<div class="english">
He has erected a multitude of New Offices, and sent hither swarms of Officers to harrass our people, and eat out their substance.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געהאלטן צװישן אונדז, אין צײט פון פרידן, שטענדיקע ארמײען אָן דער צושטימונג פון אונדזער לעגיסלאטור.
</span></div></td>
 
<td style="vertical-align:top;" width="53%">
<div class="english">
He has kept among us, in times of peace, Standing Armies without the Consent of our legislatures.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געבראכט דערצו, אז די מיליטערישע מאכט זאָל זײן אומאָפּהענגיק און העכער פון דער ציװילער מאכט.
</span></div></td>
 
<td style="vertical-align:top;" width="53%">
<div class="english">
He has affected to render the Military independent of and superior to the Civil power.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט זיך פאראײניקט מיט אנדערע צו אונטערװארפן אונדז צו א מאכט, װאָס איז פרעמד צו אונדזער קאָנסטיטוציע און ניט אנערקענט פון אונדזערע געזעצן; געבנדיק זײן צושטימונג צו זײערע אקטן פון כלומרשטער געזעצגעבונג׃
</span></div></td>
 
<td style="vertical-align:top;" width="53%">
<div class="english">
He has combined with others to subject us to a jurisdiction foreign to our constitution, and unacknowledged by our laws; giving his Assent to their Acts of pretended Legislation:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
צו אײנקװארטירן גרױסע מאסן באװאָפנטע מיליטער צװישן אונדז;
</span></div></td>
 
<td style="vertical-align:top;" width="53%">
<div class="english">
For Quartering large bodies of armed troops among us:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
צו באשיצן זײ דורך חוזק־פּראצעסן פון שטראָף פאר פילע מאָרדן, װאָס זײ װעלן באגײן קעגן די אײנװאױנער פון די דאָזיקע שטאטן;
</span></div></td>
 
<td style="vertical-align:top;" width="53%">
<div class="english">
For protecting them, by a mock Trial, from punishment for any Murders which they should commit on the Inhabitants of these States:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אָפּצושנײדן אונדזער האנדל מיט אלע טײלן פון דער װעלט;
</span></div></td>
 
<td style="vertical-align:top;" width="53%">
<div class="english">
For cutting off our Trade with all parts of the world:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ארױפצולײגן שטײערן אױף אונדז אן אונדזער צושטימונג;
</span></div></td>
 
<td style="vertical-align:top;" width="53%">
<div class="english">
For imposing Taxes on us without our Consent:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
צו בארױבן אונדז אין א סך פאלן, פון די גונסטן פון משפּט דורך געשװאױרענע;
</span></div></td>
 
<td style="vertical-align:top;" width="53%">
<div class="english">
For depriving us in many cases, of the benefits of Trial by Jury:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
צו טראנספּאָרטירן אונדז איבערן ים, כדי געמשפּט צו װערן פאר כלומרשטע פארברעכנס;
</span></div></td>
 
<td style="vertical-align:top;" width="53%">
<div class="english">
For transporting us beyond Seas to be tried for pretended offences
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אָפּצושאפן די פרײע סיסטעם פון ענגלישע געזעצן אין א שכנישער פּראָװינץ, אײנפירנדיק דאָרט א רעגירונג פון װילקיר און אױסברײטערנדיק אירע געזעצן אזױ, אז זי זאָל אױף אמאָל װערן א מוסטער און א פּאסיקער אינסטרומענט פאר דער אײנפירונג פון דער זעלביקער אבסאָלוטער הערשאפט אין אָט די קאָלאָניעס;
</span></div></td>
 
<td style="vertical-align:top;" width="53%">
<div class="english">
For abolishing the free System of English Laws in a neighbouring Province, establishing therein an Arbitrary government, and enlarging its Boundaries so as to render it at once an example and fit instrument for introducing the same absolute rule into these Colonies:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אװעקצונעמען אונדזערע כארטיעס (טשארטערס), אפצושאפן אונדזערע װערטפולסטע געזעצן און צו פארענדערן פונדאמענטאל די פאָרמען פון אונדזערע רעגירונגען;
</span></div></td>
 
<td style="vertical-align:top;" width="53%">
<div class="english">
For taking away our Charters, abolishing our most valuable Laws, and altering fundamentally the Forms of our Governments:
</div></td></tr>


<tr><td style="vertical-align:top;" width="46%">
<div class="yiddish"><span lang="he">
צו סוספּענדירן אונדזערע אײגענע לעגיסלאטורן און צו דערקלערן זיך װי פולמעכטיק צו פאסן געזעצן פאר אונדז אין אלע פאלן.
</span></div></td>
 
<td style="vertical-align:top;" width="53%">
<div class="english">
For suspending our own Legislatures, and declaring themselves invested with power to legislate for us in all cases whatsoever.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט דא אױפגעגעבן די רעגירונג דורך דעם, װאָס ער האָט אונדז דערקלערט אױסער זײן שוץ און האָט פארפירט מלחמה קעגן אונדז.
</span></div></td>
 
<td style="vertical-align:top;" width="53%">
<div class="english">
He has abdicated Government here, by declaring us out of his Protection and waging War against us.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געפּלינדערט אונדזערע ימים, פארװיסט אונדזערע ברעגן, פארברענט אונדזערע שטעט און אומגעבראכט די לעבנס פון אונדזערע מענטשן.
</span></div></td>
 
<td style="vertical-align:top;" width="53%">
<div class="english">
He has plundered our seas, ravaged our Coasts, burnt our towns, and destroyed the lives of our people.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אין דער איצטיקער צײט טראנספּארטירט ער גרױסע ארמײען פון אױסלענדישע געדונגענע סאָלדאטן צו פארענדיקן די ארבעט פון טױט, פארװיסטונג און טיראניע, װאָס איז שױן אָנגעהױבן געװאָרן אונטער באדינגונגען פון גרױזאמקײט און פארראט, װאָס האָבן צו זיך קױם א גלײכן אין די בארבארישע צײטן און זײנען אינגאנצן אומװירדיק פאר דעם הױפּט פון א ציװיליזירטער מלוכה.
</span></div></td>
 
<td style="vertical-align:top;" width="53%">
<div class="english">
He is at this time transporting large Armies of foreign Mercenaries to compleat the works of death, desolation and tyranny, already begun with circumstances of Cruelty & perfidy scarcely paralleled in the most barbarous ages, and totally unworthy the Head of a civilized nation.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט געצװאונגען אונדזערע מיטבירגער, װעלכע זײנען געפאנגען געװאָרן אױף די ברײטע ימים, צו טראָגן געװער קעגן זײער לאנד, צו װערן תלינים פון זײערע פרײנט און ברידער אָדער אלײן אומצוקומען דורך זײערע הענט.
</span></div></td>
 
<td style="vertical-align:top;" width="53%">
<div class="english">
He has constrained our fellow Citizens taken Captive on the high Seas to bear Arms against their Country, to become the executioners of their friends and Brethren, or to fall themselves by their Hands.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
ער האָט אױפגעהעצט אינערלעכע אױפשטאנדן צװישן אונדז און האָט זיך פארמאסטן צו ברענגען אױף די אײנװאױנער פון אונדזערע גרענעץ־געגנטן די אומדערבארעמדיקע, װילדע אינדיאנער, װאָס זײער באקאנטער כלל פון קריג־פירונג איז די פארניכטונג, אן אונטערשײד, פון מענטשן פון יעדן עלטער, געשלעכט און שטאנד.
</span></div></td>
 
<td style="vertical-align:top;" width="53%">
<div class="english">
He has excited domestic insurrections amongst us, and has endeavoured to bring on the inhabitants of our frontiers, the merciless Indian Savages, whose known rule of warfare, is an undistinguished destruction of all ages, sexes and conditions.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אױף יעדער שטופע פון אָט די אונטערדריקונגען האָבן מיר געבעטן אױף דעם עניותדיקסטן אופן, אז די אומרעכטן זאָלן אָפּגעשטעלט װערן. אױף אונדזערע כסדרדיקע ביטעס האָט ער געענטפערט מיט װידערהאָלטע עװלות. א הערשער, װאָס זײן כאראקטער איז אזױ ארום באצײכגט דורך אלע אקטן, װאָס זײנען סימנים פון א טיראן איז ניט צוגעפּאסט צו זײן א הערשער פון א פרײ פאָלק.
</span></div></td>
 
<td style="vertical-align:top;" width="53%">
<div class="english">
In every stage of these Oppressions We have Petitioned for Redress in the most humble terms: Our repeated Petitions have been answered only by repeated injury. A Prince whose character is thus marked by every act which may define a Tyrant, is unfit to be the ruler of a free people.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
אױך האָבן מיר ניט געפעלט אין אונדזער אױפמערקזאמקײט צו אונדזערע בריטישע ברידער. מיר האָבן זײ געװאָרנט פון צײט צו צײט װעגן די פארזוכן פון זײער לעגיסלאטור אױסצושפּרײטן אן אומבארעכטײקטע אױטאָריטעט איבער אונדז. מיר האָבן זײ דערמאָנט װעגן ידי אומשטענדן פון אונדזער אױסװאנדערונג און באזעצונג אין דעם לאנד. מיר האָבן זיך געװענדט צו זײער אײנגעבױרענעם יושר און גרױסמוט. און מיר האָבן זײ באשװאױרן דורך דעם בונד פון אונדזער געמײנשאפטלעכער פארװאנדשאפט זיך אָפּצוזאָגן פון די דאָזיקע גװאלטאטן, װאָס מוזן אומפארמײדלעך איבעררײסן אונדזערע פארבינדונגען און פארקער. אױך זײ זײנען געבליבן טױב צו דער שטים פון גערעכטיקײט און בלוט־פארװאנדשאפט. מיר מוזן דעריבער אײנגײן אױף דער נױטװענדיקײט, װאָס דערקלעדט אונדזער שײדונג, און זײ באטראכטן אזױ װי מיר באטראכטן אלע אנדערע מענטשן, פאר שונאים אין קריג; און אין פרידן — פרײנט.
</span></div></td>
 
<td style="vertical-align:top;" width="53%">
<div class="english">
Nor have We been wanting in attentions to our Brittish brethren. We have warned them from time to time of attempts by their legislature to extend an unwarrantable jurisdiction over us. We have reminded them of the circumstances of our emigration and settlement here. We have appealed to their native justice and magnanimity, and we have conjured them by the ties of our common kindred to disavow these usurpations, which, would inevitably interrupt our connections and correspondence. They too have been deaf to the voice of justice and of consanguinity. We must, therefore, acquiesce in the necessity, which denounces our Separation, and hold them, as we hold the rest of mankind, Enemies in War, in Peace Friends.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
דעריבער טוען מיר, די פארטרעטער פון די פאראײניקטע שטאטן פון אמעריקע, פארזאמלט אין אלגעמײנעס קאָנגרעס — מיט א װענדונג צום אלהעכםטן ריכטער פון דער װעלט װעגן דער גערעכטיקײט פון אוגדזערע אבזיכטן — פײערלעך מעלדן און דערקלערן, אין נאָמען און דורך דער אױטאָריטעט פון די גוטע מענטשן פון די דאָזיקע קאָלאָניעס אז די דאָזיקע פאראײניקטע קאָלאָניעס זײנען, און דארפן מיט רעכט זײן פרײע און זעלבס־שטענדיקע שטאטן; און אז זײ זײנען פרײ פון יעדער געטרײשאפט צו דער בריטישער קרױן און אז יעדע פאליטישע פארבינדונג צװישן זײ און דער מלוכה פון גרױס־בריטאניע איז און דארף זײן אינגאנצן אױפגעלײזט; און אז װי פרײע און זעלבסשטענדיקע שטאטן האָבן זײ די פולע מאכט צו פירן מלחמה, צו שליסן פרידן, צו מאכן אליאנצן, צו עטאבלירן האנדל און צו טאָן אלע אנדערע אקטן און זאכן, װאָס זעלבשטענדיקע שטאטן מעגן מיט רעכט טאָן. און פאר דער שטיצע פון דער דאָזיקער דעקלאראציע, מיט א פעסטן בטחון אין דער שוץ פון דער געטלעכער השגחה, פארפליכטן מיר געגנזײטײק אײנע צו די אנדערע אונדזערע לעבנס, אונדזערע פארמעגנס און אונדזעד הײליקע ערע.
</span></div></td>
 
<td style="vertical-align:top;" width="53%">
<div class="english">
We, therefore, the Representatives of the United States of America, in General Congress, Assembled, appealing to the Supreme Judge of the world for the rectitude of our intentions, do, in the Name, and by Authority of the good People of these Colonies, solemnly publish and declare, That these United Colonies are, and of Right ought to be Free and Independent States; that they are Absolved from all Allegiance to the British Crown, and that all political connection between them and the State of Great Britain, is and ought to be totally dissolved; and that as Free and Independent States, they have full Power to levy War, conclude Peace, contract Alliances, establish Commerce, and to do all other Acts and Things which Independent States may of right do. And for the support of this Declaration, with a firm reliance on the protection of divine Providence, we mutually pledge to each other our Lives, our Fortunes and our sacred Honor.
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
באטאן גװינעט 
לײמאן האָל 
דזשאָרדזש װאָלטאָן 
</span></div></td>
 
<td style="vertical-align:top;" width="53%">
<div class="english">
GEORGIA
&nbsp;
Button Gwinnett
Lyman Hall
George Walton
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
װיליאם הופּער  
דזשאָזעף היוז
דזשאן פּען 
</span></div></td>
 
<td style="vertical-align:top;" width="53%">
<div class="english">
NORTH CAROLINA
&nbsp;
William Hooper
Joseph Hewes
John Penn
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
עדוארד ראָטלעדזש 
טאמאס הײװארד, דזשוניאָר 
טאָמאס לינטש, דזשוניאָר 
ארטור מידלטאָן 
</span></div></td>
 
<td style="vertical-align:top;" width="53%">
<div class="english">
SOUTH CAROLINA
&nbsp;
Edward Rutledge
Thomas Heyward, Jr.
Thomas Lynch, Jr.
Arthur Middleton
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
סעמױעל טשײס 
װיליאם פּאקא 
טאָמאס סטאָון 
טשארלס קאראָל 
</span></div></td>
 
<td style="vertical-align:top;" width="53%">
<div class="english">
MARYLAND
&nbsp;
Samuel Chase
William Paca
Thomas Stone
Charles Carroll of Carrollton
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
דזשאָרדזש װיט 
ריטשארד הענרי לי 
טאָמאס דזשעפערסאָן 
בענדזשאמין העריסאָן 
טאָמאס נעלסאָן, דזשוניאָר 
פרענציס לײטפוט לי 
קארטער בראקסטאָן 
</span></div></td>
 
<td style="vertical-align:top;" width="53%">
<div class="english">
VIRGINIA
&nbsp;
George Wythe
Richard Henry Lee
Thomas Jefferson
Benjamin Harrison
Thomas Nelson, Jr.
Francis Lightfoot Lee
Carter Braxton
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
ראָבערט מאריס 
בנעדזשאמין ראָש 
בענדזשאמין פרענקלין 
דזשאן מאָרטאָן 
דזשאָרדזש קלײמער 
דזשײמס סמיט 
דזשאָרדזש טעילאָר 
דזשײמס װילסאָן 
דזשאָרדזש ראָס 
</span></div></td>
 
<td style="vertical-align:top;" width="53%">
<div class="english">
PENNSYLVANIA
&nbsp;
Robert Morris
Benjamin Rush
Benjamin Franklin
John Morton
George Clymer
James Smith
George Taylor
James Wilson
George Ross
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
סיזאר ראדני 
דזשאָרדזש ריעד 
טאָמאס מעקין 
</span></div></td>
 
<td style="vertical-align:top;" width="53%">
<div class="english">
DELAWARE
&nbsp;
Caesar Rodney
George Read
Thomas McKean
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
װיליאם פלאָיד 
פיליפּ ליװינגסטאָן 
פרענציס לואיס 
לואיס מאריס 
</span></div></td>
 
<td style="vertical-align:top;" width="53%">
<div class="english">
NEW YORK
&nbsp;
William Floyd
Philip Livingston
Francis Lewis
Lewis Morris
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
ריטשארד סטאקטאָן 
דזשאן װיטערספּון 
פרענציס האפּקינסאָן 
דזשאן הארט 
אײברעהעם קלארק 
</span></div></td>
 
<td style="vertical-align:top;" width="53%">
<div class="english">
NEW JERSEY
&nbsp;
Richard Stockton
John Witherspoon
Francis Hopkinson
John Hart
Abraham Clark
</div></td></tr>


<tr><td style="vertical-align:top;" width="46%">
<div class="yiddish"><span lang="he"> 
&nbsp;
&nbsp;
דזשאָסײע בארטלעט 
װיליאם װיפּל 
מעטיו טאָרנטאָן 
</span></div></td>
 
<td style="vertical-align:top;" width="53%">
<div class="english">
NEW HAMPSHIRE
&nbsp;
Josiah Bartlett
William Whipple
Matthew Thornton
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
דזשאן הענקאק 
סעמױעל אדאמס 
דזשאן אדאמס 
ראָבערט טריט פּעין
עלברידזש דזשערי 
</span></div></td>
 
<td style="vertical-align:top;" width="53%">
<div class="english">
MASSACHUSETTS BAY
&nbsp;
John Hancock
Samuel Adams
John Adams
Robert Treat Paine
Elbridge Gerry
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
סטיפען האפּקינס 
װיליאם עלערי 
</span></div></td>
 
<td style="vertical-align:top;" width="53%">
<div class="english">
RHODE ISLAND & PROVIDENCE PLANTATIONS
&nbsp;
Stephen Hopkins
William Ellery
</div></td></tr>


<tr><td style="vertical-align:top;" width="46%">
<div class="yiddish"><span lang="he">
&nbsp;
&nbsp;
ראדזשער שערמאן 
סעמױעל האָנטינגטאָן 
װיליאם װיליאמס 
אליװער װאָלקאָט 
</span></div></td>
 
<td style="vertical-align:top;" width="53%">
<div class="english">
CONNECTICUT
&nbsp;
Roger Sherman
Samuel Huntington
William Williams
Oliver Wolcott
</div></td></tr>
</tbody></table>

<hr />

Presented here is one of two Yiddish translations of the Declaration of Independence I know of (the other being an 1892 translation by Sarahson and Son). This translation by an unknown translator was published in 1954 by Aroysgegebn fun Idishn Farlag un Forshungs-Ḳomiṭeṭ along with other seminal civic texts of the United States in a collection called <em>Unzer Demokratishe Yerushe</em> (Our Democratic Heritage). It is in the Public Domain due to lack of a copyright renewal (required for all works published between 1923 and 1963). I hope to translate the 1892 version as well as a Hebrew translation from 1945 by Independence Day 2020. The source text of the Declaration was copied directly from the copy <a href="https://www.archives.gov/founding-docs/declaration-transcript">transcribed at the National Archives</a>. --Aharon Varady

<h3>Source(s)</h3>

[advanced_iframe securitykey="be1d939e6a1b36109171c7d5503b34cf9147aa7b" enable_external_height_workaround="true" src="https://archive.org/stream/nybc203501#page/n6/mode/2up"]

[advanced_iframe securitykey="be1d939e6a1b36109171c7d5503b34cf9147aa7b" enable_external_height_workaround="true" src="https://archive.org/stream/declarationofindsd00unit#page/n5/mode/2up"]
</body>
</html>